---
title: АКРУ и GPS - от радио ретранслатора до 4G LTE
description: Транспорт, инфраструктура и мобилност
published: true
date: 2023-01-11T09:18:41.813Z
tags: 
editor: markdown
dateCreated: 2022-10-19T19:17:31.870Z
---

Началото на автоматизираните системи за контрол и управление на транспорта се дава в края на 80-те години, когато се тества разработка на Техническия университет(тогава МЕИ), базирана на УКВ предавател и контролни точки(АКП), на които, водачът е задължен да натисне бутон за индикиране на своето преминаване през спирката. Тази система, наречена АКРУ се използва до 2004-2005 в автобусния транспорт, когато поетапно е заменена от система за GPS праследяване и контрол на изпълнение на транспортната задача. Тази GPS система е разработка отново на предприятието към Техническия университет “МУСАТ”(Микропроцесорни устройства за автоматизация на транспорта).

# Акру 3

# Tabs {.tabset}

## АКРУ-3


Системата АКРУ-3 е изградена на базата на радиостанцията ЛЕН-Б, като на челния панел са разположени два бутона, с които, водачът се индикира при преминаване през АКП. Използва се до 2000 година.

## АКРУ тип “МУСАТ - 2000”


Усъвършенствана версия на АКРУ-3, монтирана в нов компактен корпус с по-добра чувствителност на радиопредавателя и система за обратна връзка при успешно индикиране - водачът чува двутонален звуков сигнал. Използва се до замяната на системата АКРУ с GPS.

GPS система за управление и контрол на транспорта

# След 2005г.

След 2005 година, фирма “МУСАТ” започва внедряване на цялостна система за контрол и управление на трафика, наречена АСКУП. Тя се състои от софтуер с различни работни позиции, сървъри, радио ретранслатори и бордово оборудване в автобусите. Към системата АСКУП е интегриран и софтуер за автоматизирано окачествяване на изпълнението на транспортната задача. Важно е да се отбележи, че системата е внедрена още през 2001-2002 година в трамвайния транспорт. Освен за управление и контрол, системата има опция и за спешно повикване на диспечера чрез “паник” бутон, разположен на удобно за бърмзо и незабележимо задействане от водача място.

Бордовите устройства за автобусния, трамвайния и тролейбусния транспорт са различни като конструкция, но интерфейсът, с който комуникира водача при своята работа е сходен - терминал на водача с дисплей, на който се показва актуалното време, следващата спирка и времето на закъснение/аванс, с което се движи превозното средство. За да работи коректно системата, водачът при започване на смяна избира ръчно разписанието за дадената линия по код, изписан на листа с маршрутно разписание за дадената кола. Тази система е сравнително стабилна в експлоатация, като слабо място се оказват буферните акумулатори при трамвайните бордови устройства, поради което, особено през зимния сезон имаше чести подмени на мотриси поради повреден GPS.


# Tabs {.tabset}

## Функции на системата "АСКУП“

Това е най-мащабния реализиран проект в страната, който осигурява диспечирането на над 1000 транспортни средства в реално време, като позиционира с точност до 10 метра на всеки 30 секунди. Визуализацията на електронна карта и софтуерното окачествяване на спазването на разписанията за движение, богатия набор от справки, постоянната връзка с водачите, гарантира ефективно и качествено транспортно обслужване.

 

## Поглед върху диспечерския екран

“АСКУП” системите на МУСАТ, основани на GPS позициониране, осигуряват изключително богата информация в реално време и като последващ мониторинг за изпълнители, диспечери и ръководители. Предимствата на тази информация са: обективност, точност, аналитичност и всеобхватност.


Големи възможности предлага ,,Основния екран“ на системата:
Върху цифрова карта на града са изобразени маршрутите и всички спирки, всяко превозно средство е означено с действителното му местоположение в текущия момент. Местоположението се актуализира на всеки 30 секунди.

 

Трите цвята на превозните средства визуализират спазването на разписанията. От този екран се осъществява достъп до 15 отворени прозореца, функционално осигуряващи дейността на диспечера. Особено полезен е екрана с обобщената справка за извършената работа до момента.
 

## Най-доброто в софтуера “ПРОТРАНССОФТ”

“ПРОТРАНССОФТ” е продукт споцеално разработен за мониторинг и управление на транспортни системи. Изключително богатите възможности на програмния продукт са постигнати на базата на дългогодишния опит в съвместната работа с големи транспортни организации.
 
Разработен на модулен принцип, “ПРОТРАНССОФТ” непрестанно се обогатява с нови възможности.
Благодарение на успешното функциониране на софтуера, GPS системите на МУСАТ предлагат на потребителите богат набор от функции.

## Сфери на приложение

GPS системите на МУСАТ намират приложение основно в сферата на транспорта и услугите.
Най-ефективен мониторинг и управление се реализират в транспортни дружества за пътнически превози, превози на стоки и товари, почистване, офрана.

Ние предлагаме за Вас нашите продукти в тези сфери:

"ПРОТРАНССОФТ" – Авто
"ПРОТРАНССОФТ" - ТМ
"ПРОТРАНССОФТ" – ТБ
"ПРОТРАНССОФТ" – ТАКСИ
"ПРОТРАНССОФТ" – ЧИСТОТА
"ПРОТРАНССОФТ" – СОТ
"ПРОТРАНССОФТ" – БЪРЗА ПОМОЩ
"ПРОТРАНССОФТ" – ПОЖАРНА
"ПРОТРАНССОФТ" – СПЕЦИАЛНИ АВТОМОБИЛИ

Системите ПРОТРАНССОФТ се изграждат с технически средства на МУСАТ при използване на собствена радиосистема и в сътрудничество с GPS България при използване на мрежата на М-Тел за пренос на информация извън градовете и извън България.

# Инфосистемс

През 2016 година, фирмата “Инфосистемс” започва внедряване на нови бордови GPS устройства, базирани на таблет HoWen HERO MDT-AT2. Тази система отново използва софтуера, изработен от МУСАТ, но вече вместо радио ретранслатори, за пренос на данни се използва мобилна мрежа(GPRS, 4G LTE). Новото тук е, че водачът не е длъжен да въведе разписание, а това става автоматично след като диспечера във ВДП на съответното депо(гараж) е въвел инвентарния номер на превозното средство в наряда за деня. Тази система се експлоатира и до днес, като към нея са добавени и някои новости - възможност за получаване на наряд за водача, изход за аудио оповестяване на спирките и други. По отношение на своята ефективност, тези бордови устройства показват редица дефекти в експлоатация и немалък процент от подмените на коли по повреда са именно за неизправност на бордовото GPS устройство.