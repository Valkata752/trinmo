---
title: Тикет системи
description: Транспорт, инфраструктура и мобилност
published: true
date: 2023-03-10T13:35:14.972Z
tags: 
editor: markdown
dateCreated: 2022-10-19T19:16:51.769Z
---

## 2008г. Микроелектроника

Чешката фирма "Микроелектроника" ще достави и монтира новата система за таксуване на пътниците в градския транспорт на София. Компанията е победител в тръжната процедура на общината и бе одобрена на [заседанието на Столичния общински съвет](http://trinmo.org/bg/politics/sofia-council-decisions#%D1%80%D0%B5%D1%88%D0%B5%D0%BD%D0%B8%D0%B5-no-626-%D0%BD%D0%B0-%D1%81%D0%BE%D1%81-%D0%BE%D1%82-27072006).   
  
Градският парламент възложи на кмета Бойко Борисов да сключи договор за доставката и инсталирането на новата система за таксуване на пътниците в столичния градски транспорт. Офертата на чешката фирма "Микроелектроника" е на стойност 2 897 764 евро и това е най-ниската предложена цена в търга. Срокът за изпълнение на възложената поръчка е 13 месеца.  
  
Предложеният гаранционен срок пък 2 години. Според изискванията на Европейската банка за възстановяване и развитие (ЕБВР), официално назначената по проекта холандска консултантска фирма е направила успоредно оценяване на офертите и техните изводи са съвпаднали с тези на тръжната комисия.  
  
При въвеждането на новата система основната разлика ще е в това, че за различно пропътувано разстояние, ще се плаща различна сума.

### Валидатор и каса

Едни от първите валидатори и каси в превозно средство на Столичен електротранспорт.

<img src="https://lh6.googleusercontent.com/Z6xQIBmP9nwzxkAo7Qo2cHsVyhM9dY8XsH6t3RrITtRoJ0t4jUuR3HPWmb1A463LQcU=w2400" height="250px"> <img src="https://lh4.googleusercontent.com/68dxaVzCmJNKkIf2UlIbFcymBZAHdd13WGadHqN6k162dRsihqsY-N-6uwsr06OrMZs=w2400" height="250px">

снимки: Николай Петракиев 24.05.2008


### Трамвай 2057

<img src="https://lh3.googleusercontent.com/RtJ3nNbYYHlxmt0dFU6haoXpuH7f0JhPVnz2vF_6Tf_rmiIh9f756zlUjg0B5A9NDt4=w2400" width="250px">


> **Ще се возим с "умен" билет в трамвая**
> 
>   
> *От 1 юли т. г. пътуването в трамваите и тролеите в София вече ще става с електронни смарт (умни - от англ.) карти и билети. Въпреки че нововъведението е непознато за голяма част от жителите на града, от Столичната компания за градски транспорт (СКГТ) подготвят системата, която ще стартира след месец.*  
> *В автобусите няма да може да се пътува с новите документи с изключение на картите с месечен абонамент. Валидността на документа за пътуване ще се проверява само от контрольори с уреди. Това може да създаде хаос, особено сред хората от провинцията, които ще се сблъскат за първи път сьс системата.*  
> *При качването си всеки гражданин ще трябва да разполага с електронна карта, която да маркира веднага.*  
> *Ако няма такава, трябва да си купи хартиен билет от устройство зад шофьора. Във всичките 450 електровозила на СКГТ са поставени билетни автомати. В трамвай с две скачени мотриси и уредите са два. Софтуерът, комуникациионните връзки и всички устройства в превозните средства са предоставени от чешката фирма „Микроелектроника", която през 2006 г. спечели конкурс на Столичната община на стойност 2,9 млн. евро. Сериозна помощ оказало правителството на Холандия, което дарило безвъзмездно на Столичната община 2,5 млн. пв. Сега кметството кандидатствало и по програма „Регионално развитие", за да получи средства от еврофондовете.*  
> *До 7 юли т. г. се приемат документи за търга за изработка на електронните карти и билети. До финализирането на този конкурс СКГТ разполага със 100 хиляди смарт карти, които са предоставени от „Микроелектроника".*  
> *Парите обаче не стигнали да се внедри новата система във всички превозни средства от градския транспорт. „При подготовката бяхме изправени пред дилема - дали да сложим по един валидатор (б. а. - устройство за отчитане на картата или*  
> *билета в автобуса) във всички видове возила, или да поставим четци на всяка врата, но само в тролеите и трамваите", обясни пред „Труд"Методи Аврамов, който е ръководител на Автоматизираната система за таксуване на пътници.*  
> *„Голямо предимство е, че с въвеждането на електронната система за таксуване в градския транспорт ще изградим отлична статистика – колко души пътуват всеки ден, кои линии са най-натоварени", обясни началникът на СКГТ Николай Костов.*  
> *Той се оплака, че два дни след поставянето на апаратите няколко от тях са били потрошени.*  
>  
> 
> *Валидатори има на всяка врата на тролеите и трамваите. За да се отчете таксуване или невалидност, картата трябва да се доближи на 5 см от устройството.*
> 
> **Уредите не връщат ресто**
> 
> *При качването в тролей или трамвай смарт картата трябва да се доближи на 5 см от валидатора. При успешно таксуване екранът светва в зелено и се чува звуков сигнал. Ако използвате карта за 5 или 10 пътувания, което отговаря на сегашните талони, на монитора се изписва броят на пътуванията, които ви остават. Ако се качите на трамвай № 20 например, а електронната карта е за трамвай №22, таксуването отново е успешно, но се изписва предупреждение, че можете да пътувате само в участъка с общи спирки на двете линии. При нередовна или празна карта екранът на валидатора се оцветява в червено.*
> 
> *Във всяко превозно средство има и автомат за хартиени билети. Той работи с монети от 10, 20, 50 стотинки и 1 лев. Устройството не връща ресто. Ако разполагате само с банкноти, няма как да си купите билет от автомата. И ако не слезете от возилото, сте изправени пред угрозата да бъдете глобени като нередовен пътник.*
> 
> **Купуваме новите карти от 20 места**
> 
> *Електронните карти ще могат да се купуват от 20-те абонаментни бюра на СКГТ - в метростанциите „Сердика", „Сливница" и „Обеля", площадите „Възраждане" и „Бански", двете спирки на хотел „Плиска", кварталите „Дружба", „Младост", „Лозенец", „Люлин" и „Студентски град", булевардите „Мария-Луиза", „Ломско шосе", „Васил Левски" и „Цар Борис III", автостанция „Гео Милев", Сточна гара, Централни хали и Техническия университет.*
> 
> *Ламинираният пластмасов документ ще се изработва само веднъж, а след това ще се презарежда многократно с желана от пътника тарифа. Годността на смарт картата е 5 г. За издаването й се сключва договор между пътника и СКГТ. Картата няма да важи за превозване на багаж. За куфарите и големите чанти жителите и гостите на столицата ще трябва да си купуват хартиен билет от автомата във возилото. След 1 юли все още ще бъдат законни и сегашните хартиени билети.*
> 
> *Ще продължават да се използват и преференциалните карти, които са купени за няколко месеца напред. Процесът по обновяване на старите документи също щял да отнеме време.*
> 
> *Истински удар за гратисчиите ще бъде възможността на контрольорите да блокират валидаторите, на които пътниците вече ще „плащат" за пътуването в градския транспорт. Така ще бъде сложен край на популярното „возене с повишено внимание", каза пред „Труд" директорът на Столичната компания за градски транспорт (СКГТ) Николай Костов.*
> 
> *С въвеждането на новата система ще бъдат избегнати и измамите с „класьори". Това е, когато един пътник разполага с десет¬ки билети с различна перфорация и използва една хартийка няколко пъти. „Въпреки всички мерки, системата е отворена и са възможни нови хитрини от гратисчиите", призна Костов.*
> 
> *За да се следи за редовността в градския транспорт, контрольорите са „въоръжени" с проверяващи апарати, заяви зам.-кметът по транспорта на София Велизар Стоилов. Вече били купени 80 такива устройства, като щели да бъдат осигурени още 100. Част от контрольорите вече са минали обучение за работа с новите апарати, допълни Стоилов.*
> 
> *„Все пак в автобусите няма да има валидатори и не можем веднага на 1 юли да модернизираме цялата система за таксуване", каза още Костов.*
> 
> *Той призна, че хората не са запознати с нововъведението и ще предприеме кампания с брошури в превозните средства и клипове в електронните медии.*
> 
> *Началникът обеща да се захване с мисията след проучване на „Труд", което установи, че столичани не са чували нищо за смарт картите.*
> 
> **в-к Труд, 31.05.2008г.**

## 2019г. нова система
> **📑** [**Договор № ДЗОП-42/11.12.2018 г.**](https://drive.google.com/file/d/18RiqFh34qfIIMzw9h2Jk4B2S6INKPk3k/view?usp=share_link)
{.is-info}


### Новите валидатори
![]()

<img src="https://lh5.googleusercontent.com/_AsZ69J29kxNkm9H6loE_EQdKVwIewlqoDDy1AHBYgmoP9lBiMEdytHLa_Vff5UkH-A=w2400" width="500px">

<img src="https://lh5.googleusercontent.com/BSq6pSYCWUUvfOF51pT_agnQ0iZ4DlEOttaZPiRuy29UUNLrRGUHTzV6wlc84KJyA3M=w2400" width="500px">


