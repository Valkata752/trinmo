---
title: Архив промени - sofia.bg
description: Транспорт, инфраструктура и мобилност
published: true
date: 2023-07-11T14:20:22.083Z
tags: 
editor: markdown
dateCreated: 2023-07-11T14:11:49.315Z
---

## Организация на движението за автобусна линия 84 за транспортно обслужване на летище „София“
За срок от 16.05.2017 г. до 31.12.2017 г. се въвеждат промени в транспортното обслужване на летище „София“ - Терминал 1 и Терминал 2, съответно:
автобусна линия № 84 се разделя на две линии:
линия №84 и линия № 184.
Линия № 84 ще се движи по действащия маршрут; линия № 184 с маршрут: от ул. “Ген. Гурко” по маршрута на автобусна линия № 84 до кръстовище бул. “Христофор Колумб” – ул. “Мими Балканска”, наляво по ул. “Мими Балканска” и бул. “Брюксел” до летище София Терминал 1, обратно по бул. “Брюксел”, ул. “Мими Балканска”, ул. “Продан Таракчиев”, летище София Терминал 2, обратно по маршрута до кръстовище ул. “Продан Таракчиев” - бул. “Христофор Колумб” и наляво по бул. “Христофор Колумб” по маршрута на автобусна линия № 84 до ул. “Ген. Гурко”.

## Временна организация на движението в с.Волуяк и промяна на маршрута на автобусна линия №150
На 6.05.2017 г. за времето от 9.00 до 16.00 часа в село Волуяк се забранява влизането на превозни средства по ул.“Зорница“ в участъка между ул.“Свобода“ и улицата покрай читалището. Това се налага във връзка с провеждане на празника „Гергьовден“.

За същия период от 9.00 до 16.00 часа се променя маршрута на автобусна линия №150 както следва: посока жп гара „Волуяк, от ул.“Зорница“, по ул.“Свобода“, надясно по улицата покрай читалището и по ул.“Зорница“. Разкрива се и двупосочна спирка в района на променения маршрут. СДВР осигурява охрана на мероприятието.

 
 ## Организация на движението по ул. „Макгахан” и промяна маршрута на автобусна линия № 100
От 00.00 часа на 3.05.2017 г. до 24.00 часа на 30.07.2017 г. се забранява влизането на пътни превозни средства, както следва:

- по дясната лента на ул. „Резбарска” от източната половина на кръстовището с ул. „Макгахан” на 50 метра в посока ул. „Васил Кънчев”. Движението ще се извършва по ул. „Резбарска” в същия участък в една лента;

- по средата на пътното платно на ул. „Макгахан”между ул. „Резбарска” и бл. 182. Движението ще се извършва еднопосочно в една лента в източната част от пътното платно на ул. „Макгахан” в посока ул. „Резбарска”, като се осигури движението на тролейбусите от маршрутни линии №№ 2 и 4 в същия участък;

- по западната част от пътното платно на ул. „Макгахан” между бл. 182 и ул. „Найден Георгиев”. Движението в същия участък ще се извършва еднопосочно в две ленти в източната част от пътното платно на ул. „Макгахан” в посока ул. „Резбарска” в същия участък;

- по западната част от пътното платно на ул. „Макгахан” между ул. „Найден Георгиев” и ул. „Дончо Ватах” /К№ К17/. Движението в същия участък ще се извършва двупосочно в по една лента.

Променя се маршрутът на автобус по линия № 100 в посока бул. „Владимир Вазов“ – по маршрута си до кръстовище ул. „Резбарска” - ул. „Макгахан”, направо по ул. „Резбарска”, надясно  по ул. „Васил Кънчев”, наляво бул. „Владимир Вазов” и по маршрута си до Пътностроителна техника. В обратна посока няма промяна в маршрута;

- закриват се автобусни спирки с код 2480 „БАЛКАН СТАР” и с код 2481 „МАКГАХАН” на ул. „Макгахан”. Аавтобусите ще спират на всички съществуващи автобусни спирки в промененият участък от маршрута.

## Организация на движението за провеждането на шествие по повод празника на район „Люлин“
От 16.50 часа до 17.30 часа на 9.05.2017 г. се забранява влизането на пътни превозни средства в двете посоки по бул. „Захари Стоянов” между бул. „Добринова скала” и бул. „Панчо Владигеров”.

От 16.50 часа до 17.30 часа на 9.05.2017 г. ще бъде частично променен маршрута на автобусни линии №№ 42 и 111 и тролейбусна линия № 7:

- Автобусна линия № 42 (само в посока гр. Банкя): от метростанция “Люлин” направо по бул. “Царица Йоана”, наляво по бул. “Добринова скала” и по ул. “Филиповско шосе” по маршрута

- Автобусна линия №111 в посока ж.к. „Младост”/ – от бул. „Панчо Владигеров”, надясно по бул. „Царица Йоана” до кръговото кръстовище с Околовръстен пъти наляво по Околовръстен път по маршрута двупосочно.

- Тролейбуснса линия № 7 /в посока кино „Одеон”- от РДЦ ”Люлин” наляво по бул. „Добринова скала” по маршрута на Тролейбус 6.

Превозните средства ще спират на всички съществуващи спирки в променения участък.
## Организация на движението във връзка с ремонт на релсовия път на трамвай 10 и 11
На 29.04.21017 г. (събота) за времето от 08:00 до 16:00 ч. във връзка с ремонт на релсовия път по ос и ниво с траверсоподбивна машина „Пласер” от площад „Журналист” до площад „Велчова завера” (Борова гора) по маршрута на трамвайна линия № 10 се въвежда временна организация на движението.

За времето на ремонтите да се въведе следната организация на движение:

От 05:00 до 16:00 часа на 29.04.2017 г. (събота):

Маршрутът на трамвайна линия № 10 ще се скъси от ж.к. „Западен парк“ до площад „Журналист”. След 16:00 часа движението ще се възстановява по постоянния маршрут.

Ще се разкрие временна автобусна линия № 10-ТМ с маршрут: От начална спирка с код 2654 „Метростанция Витоша” (съществуваща за автобусни линии № 88 и 120 на бул. „Черни връх” в посока бул. „Никола Вапцаров”) по бул. „Черни връх” и надясно по бул. „Джеймз Баучер”до крайна спирка с код 1572 „Семинарията” за трамвайна линия № 10. След спирката автобусите завиват надясно по западното пътно платно на ул. „Стоян Михайловски”, по бул. „Джеймз Баучер” до спирка с код 1571 „Семинарията” за трамвайна линия № 10 – начална, бул. „Джеймз Баучер” и по бул. „Черни връх” до временна спирка „Метростанция Витоша” на бул. „Черни връх” на 30.00 метра след ул. „Кишинев”. След крайната спирка автобусите продължават по бул. „Черни връх”, по ул. „Филип Кутев”, ул. „Емилиян Станев”, по ул. „Хенрик Ибсен” и по бул. „Черни връх” до началната спирка „Метростанция Витоша”.

От 05:00 до 16:00 часа на 30.04.2017 г. (неделя) трамвайна линия № 11 ще се движи (в посока кв. „Илиянци“): от кв. „Княжево“ по маршрута си до кръстовище бул. „Александър Стамболийски” – бул. „Константин Величков”, надясно по бул. „Александър Стамоблийски”, през площад „Възраждане” по маршрута на трамвайна линия № 3, бул. „Христо Ботев”, Централна гара”, бул. „Княгиня Мария Луиза” и през транспортен подлез „Надежда” по маршрута си до кв. „Илиянци“ двупосочно.

## Временна организация на движението за извършване на ремонт на трамвайна линия № 11
Във връзка с извършване на ремонт на релсовия път и контактната мрежа по линия № 11 се въвежда временна организация на движението.

За времето от 05.00 до 16.00 часа на 22 и 23.04.2017 г. (събота и неделя) трамвайна линия № 11 ще се движи от кв. „Илиянци“ до депо „Красна поляна“.

Разкрива се временна автобусна линия № 11-ТМ с маршрут: площад „Знаме на мира” (крайна и начална спирки кв. „Павлово” за автобусна линия № 107), ул. „Александър Пушкин”, бул. „Цар Борис III”, бул. „Овча купел”, бул. „Никола Мушанов”, бул. „Възкресение”, ул. „Кубан”, ул. „Суходолска” и по ул. „Западна” до ж.к. „Западен парк” (крайна станция на автобусни линии №№ 72 и 77).

## Във връзка с ремонт на релсовия път по трамвайна линия 8 се въвежда временна организация на движението

От 5.00 до 16.00 часа на 18.03.2017г. и 19.03.2017г. се въвежда временна организация на движението:
   Трамвайна линия №8 ще се движи от Съдебна палата до ж.к.“Западен парк“.
   Разкрива се временна автобусна линия №8-ТМ с маршрут: от трамвайно ухо „Люлин“ по бул.“Добринова скала“, бул.“Д-р Петър Дертлиев“, бул.“Панчо Владигеров“, бул.“Царица Йоана“, ул.“Булина ливада“, бул.“Александър Стамболийски“, бул.“Вардар“ и по бул.“Царица Йоана“ и по маршрута двупосочно.
   Автобусите ще спират на съществуващите автобусни и трамвайни спирки и на временните спирки както следва:
   - Двупосочна на кръстовище бул.“Царица Йоана“ и ул.“Луи Пастьор“
   - Еднопосочни – на ул.“Булина ливада“ при бл.63 в посока център, на бул.“Царица Йоана“ на 50 м след левия завой от бул.“Вардар“;
   - На бул.“Панчо Владигеров“ на 100 м след бул.“Захари Стоянов“ в посока ж.к.“Люлин“.

## Временно се променя маршрутът на автобусна линия № 72
От 00.00 часа на 18.03.2017 г. до 24.00 часа на 21.03.2017 г. се забранява влизането на пътни превозни средства в двете посоки по ул. „Стоил войвода” между кръстовище ул. „Стоил войвода” - ул. „Георги Обретенов” и ул. „Георги Минчев”. Това се налага във връзка с изграждане на канализация.
   За същия период се променя и маршрута на автобусна линия № 72 само в посока хотел „Плиска” - по маршрута си до кръстовище ул. „Атанас Узунов"/ул. „Велчо Атанасов”, по ул. „Атанас Узунов” и по маршрута до хотел „Плиска”. Разкрива се и временна спирка на ул. „Атанас Узунов” след кръстовището с ул. „Марагидик”.
   Закриват се автобусни спирки:
   - с код 2368 „Читалище Отец Паисий“;
   - с код 1924 „ул. Георги Минчев“;
   - с код 2189 „ул. Стоил Войвода“.
   
## Експресна автобусна линия №304 тръгва в София
 От 10 януари 2017г. ще бъде пусната в движение нова експресна автобусна линия в София. Тя е №304 и ще допълва линия №204, като осигурява по-бърза връзка в пикови часове от ж.к.“Дружба 2“ до кв.“Манастирски ливади“. Автобусите ще се движат в пиковите часове сутрин и вечер в делничен ден и ще имат 13 спирки.
   

Превозните средства ще се движат по маршрут: от ж.к.“Дружба 2“ (крайна станция на тролейбусна линия №4 и автобусни линии №88, 204 и 384), по маршрута на автобусна линия №204 по ул.“Обиколна“, след това ул.“Димитър Пешев“, по бул.“Проф.Цветан Лазаров“, по бул.“Христофор Колумб“, бул.“Цариградско шосе“, бул.“Евлоги и Христо Георгиеви“ и по бул.“България“ до кв.“Манастирски ливади“.
   
Разписанията са следните, съответно:
   
Сутрин
- Тръгване от начална спирка ж.к.“Дружба 2“ от 5.53ч. и крайно 9.22ч.
- Тръгване от спирка „Кв.Манастирски ливади“ – 5.46ч. и крайно 10.18ч.
   
 Вечер
- Тръгване от спирка „Ж.к.Дружба“ от 16.19ч. и крайно 19.30ч.
- Тръгване от „Кв.Манастирски ливади“ от 16.11 и крайно 19.54 ч.
   
   
 Автобусите ще спират на следните места:
начална спирка с код 0611 “Ж.к. Дружба 2”, крайна с код 0612 “Ж.к. Дружба 2”;
двупосочно на спирка “Бл. 501 ж.к. Дружба 2” с кодове 0225 и 0226;
двупосочно на спирка “Технопарк София” кодове 0189 и 0190;
двупосочно на спирка “Бл. 206 ж.к. Дружба 2” кодове 0159 и 0160;
двупосочно на спирка “Метростанция Дружба” кодове 2739 и 2740;
двупосочно на спирка “УМБАЛ Св. Анна” кодове 1194 и 1196;
двупосочно на спирка “Хотел Плиска” кодове 2326 и 2327;
двупосочно на спирка “Пл. Орлов мост” кодове 1287 и 1289;
двупосочно на спирка “Ул. Граф Игнатиев” с кодове 1913 и 1914;
двупосочно на спирка “Бул. Черни връх” кодове 0398 и 0401;
двупосочно на спирка “Бул. Гоце Делчев” кодове 0308 и 0314;
двупосочно на спирка “Ул. Тодор Каблешков” кодове 2206 и 2213;
двупосочно на спирка “Ж.к. Бокар” кодове 2688 и 2689;
крайна и начална с код 6234 “Кв. Манастирски ливади” в транспортния подлез на бул. “България” при ул. “Българска легия” на 80.00 метра след десния завой от бул. “България”.
Линията ще се обслужва от съчленени автобуси “MAN Lion’s City”.
   
Линия 304 ще бъде пусната в експлоатация от 10 януари 2017г. експериментално за срок от шест месеца до 30 юни 2017г.