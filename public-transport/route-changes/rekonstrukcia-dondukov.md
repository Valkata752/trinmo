---
title: Ремонт на релсов път и пътни платна по бул. Княз Ал. Дондуков
description: Транспорт, инфраструктура и мобилност
published: true
date: 2023-12-14T15:50:35.582Z
tags: 
editor: markdown
dateCreated: 2022-09-10T16:18:03.785Z
---

## 04.06.2017 - начало ремонт (ЦГМ id=1848)

Във връзка с обект “Основен ремонт на релсов път и пътни платна по ул. „Кракра” от бул. „Княз Ал. Дондуков” до бул. „Янко Сакъзов” и обект “Реконструкция на улични канали в северното и южното пътни платна на бул. „Княз Александър Дондуков”- ВОД за етапи 4, 5 и 6 в участъка на булеварда между бул. „Васил Левски” и ул. „Бяло море” и заповед на Столична община:

От 04:30 часа на 04.06.2017 г. до 24:00 часа на 10.07.2017 г. се въвежда временна организация на движение на обществения транспорт както следва:

Трамваен транспорт:

1\. **Трамвайна линия № 20** ще се движи по маршрут от депо Искър до площад “Васил Левски” двупосочно.

2\. **Трамвайна линия № 22** се разделя на два маршрута:

с **№ 22** по маршрут от автостанция Изток до площад “Васил Левски” двупосочно.

с **№ 22-А** по маршрут от депо Красна поляна до Младежки театър двупосочно.

3\. **Трамвайна линия № 23** ще се движи по маршрут от ж.к. Дружба 2 (ул. “Обиколна”) до трамвайно ухо “Гео Милев” двупосочно.

4\. За трамвайни линии № 20 и 22 се разкрива временна двупосочна спирка както следва:

-   с код 6102 “Площад Васил Левски” на 10.00 метра след ул. “Панайот Волов” в посока площад “Васил Левски”;
-   с код 6103 “Площад Васил Левски” след обратния завой на площада на 40.00 метра след пешеходната пътека;

Тролейбусен транспорт - тролейбусни линии № 1, 2 и 4:

в посока съответно ж.к. Левски Г и ж.к. Хаджи Димитър (към моста „Чавдар”) маршрутите не се променят;

в посока център: от ж.к. Левски Г и ж.к. Хаджи Димитър по маршрутите до кръстовище бул. “Княз Александър Дондуков”/ул. “Кракра”, направо по бул. „Княз Ал. Дондуков“и наляво по бул. „Васил Левски“ и по маршрутите;

В променения участък на маршрутите тролейбусите ще спират на спирки:

-   с код 0297 “Бул. Васил Левски” на бул. “Княз Александър Дондуков” за трамвайни линии № 20, 22 и 23 и автобусни линии № 78 и 79;
-   с код 1242 “Площад Васил Левски” на бул. “Васил Левски” съществуваща за тролейбусни линии № 9 и 11;

Автобусен транспорт:

АТ Малашевци ще разкрие временна **автобусна линия № 20-ТМ** с маршрут: от начална и крайна - спирка с код 1327 “Централна гара“ на бул. “Княгиня Мария Луиза” за автобусни линии № 78, 85, 213, 285, 305, 404 и 413, обратен завой на кръстовището бул. „Христо Ботев“ - бул. „Княгиня Мария Луиза“, по бул. „Княгиня Мария Луиза” до Метростанция „Сердика”, наляво по бул. „Княз Александър Дондуков“ и надясно по бул. „Васил Левски“ до площад “Васил Левски” - двупосочно.

Автобусите ще спират:

• на тролейбусните спирки с код 1241 и 1242 “Площад Васил Левски” на бул. “Васил Левски”;

• на трамвайните спирки по бул. “Княз Александър Дондуков” и бул. “Княгиня Мария Луиза”. На спирка “Централни хали” в посока Централна гара автобусите да се движат и да спират на пътното платно;

• на временна двупосочна спирка “Младежки театър”:

\- в посока Централна гара с код 6403„Младежки театър” на бул. „княз Александър Дондуков“ преди ул. „Бачо Киро“;

\- в посока пл. Васил Левски - с код 6404„Младежки театър”на бул. „княз Александър Дондуков“ пред ул. „Малко Търново“;

Картите за трамвайни линии № 20, 22 и 23 ще важат за пътуване по временната автобусна линия № 20-ТМ.

![](/маршутни-промени-схеми/2017-06-04-реконструкция-бул-дондуков/цгм-id-1848.jpg)

### 08.06.2017 изместване на спирка (ЦГМ id=1852)

Считано от 15:30 часа на 08.06.2017 г. временната спирка с код 6102 “Площад Васил Левски” за трамвайни линии № 20 и 22 на бул. “Янко Сакъзов” в посока площад “Васил Левски” се измества назад, на 15.00 метра преди ул. “Панайот Волов”.

## 03.07.2017 - нова организация (ЦГМ id=1873)

Във връзка с обект “Реконструкция на бул. „Княз Ал. Дондуков” от ул. „Кракра” до ул. „Сердика“ - ВОД за етап 1 - бул. „Княз Ал. Дондуков” между бул. „Цар Освободител“ и ул. „Веслец“ и между ул. „Бачо Киро“ и ул. „Г. С. Раковски“ и заповед на Столична община:

От 04.30 часа на 03.07.2017 г. до 24.00 часа на 31.08.2017 г. Столичен автотранспорт ЕАД, АТ Малашевци, ще промени маршрута на временната **автобусна линия № 20 ТМ**, както следва /в посока пл. „Васил Левски”/ от бул. „Княгиня Мария Луиза” наляво през пл. „Независимост“, надясно по бул. „Цар Освободител“, наляво по ул. „15-ти ноември“, надясно през пл. „Александър Невски“, надясно по ул. „Оборище“ и наляво по бул. „Васил Левски“ до площад “Васил Левски” - двупосочно.

Разкриват се временни спирки както следва:

-   с код 6437 “Площад Васил Левски” на бул. “Васил Левски” на 30.00 метра преди бул. “Янко Сакъзов”
-   с код 6438 “Площад Васил Левски” на бул. “Васил Левски” на 40.00 метра след обратния завой на площад “Васил Левски”
-   с код 6435 “Площад Княз Александър I” на бул. “Цар Освободител” в посока площад “Васил Левски” в района на платения паркинг на площада
-   с код 6436 “Площад Княз Александър I” на бул. “Цар Освободител” в посока Централна гара след пешеходната пътека към ул. “Малко Търново”

Тролейбусни линии № 1, 2 и 4 и трамвайни линии № 20, 22 и 23 продължават да работят по действащите маршрути и разписания.

## 13.07.2017 - нова организация (ЦГМ id=1881)

Във връзка с обект “Основен ремонт на релсов път и пътни платна по ул. „Кракра” от бул. „Княз Ал. Дондуков” до бул. „Янко Сакъзов” – ВОД за кръстовище ул. „Кракра“ – бул. „Янко Сакъзов“ и заповед на Столична община:

От 04:30 часа на 13.07.2017 г. до 24:00 часа на 21.07.2017 г. ще се въведе временна организация на движение на обществения транспорт както следва:

**Трамвайна линия № 20** ще се движи по маршрут: от депо Искър по маршрута на трамвайна линия № 20 до гара Подуене и надясно по бул. “Ботевградско шосе” по маршрута на трамвайна линия № 22 до автостанция Изток двупосочно (обединени трамвайни линии № 20 и 22).

**Трамвайна линия № 22** с маршрут от автостанция Изток до площад “Васил Левски” се закрива

Маршрутът на **временната автобусна линия № 20-ТМ** ще се удължи както следва: от Централна гара по бул. „Княгиня Мария Луиза“, бул. „Цар Освободител“, ул. „15-ти ноември“, ул. „Оборище“, бул. Васил Левски“ до площад “Васил Левски” (действащия маршрут), надясно по бул. “Янко Сакъзов”, наляво по ул. “Проф. Милко Бичев”, надясно по бул. “Ген. Данаил Николаев”, надясно по бул. “Мадрид” и обратно по бул. “Янко Сакъзов” по маршрута до Централна гара.

В удължения маршрут автобусите ще спират на спирки:

-   новоразкрита двупосочна “Пл. Св. Ал. Невски”:
-   с код 6439 на ул. “Оборище” на 40.00 метра след десния завой от площад “Св. Александър Невски”;
-   с код 6440 на ул. “Оборище” на 20.00 метра преди левия завой към площад “Св. Александър Невски”;

На спирките ще бъдат монтирани спиркоуказатели

на действащата двупосочна “Площад Васил Левски”:

-   с код 6437 “Площад Васил Левски” на бул. “Васил Левски” на 30.00 метра преди бул. “Янко Сакъзов”
-   с код 6438 “Площад Васил Левски” на бул. “Васил Левски” на 40.00 метра след обратния завой на площад “Васил Левски”(спирките не са включени в разписанието)

на трамвайните спирки:

-   временната двупосочна с кодове 6102 и 6103 “Пл. Васил Левски” на бул. “Янко Сакъзов”;
-   двупосочна с кодове 2168 и 2169 “Ул. Сан Стефано” на бул. “Янко Сакъзов”;
-   двупосочна с кодове 1726 и 1727 “Театър София” на бул. “Янко Сакъзов”;
-   на спирка с код 1822 “Ул. Алеко Константинов“ на бул. “Мадрид” в посока Централна гара;

на автобусни спирки:

-   с код 1725 “Театър София” на ул. “Проф. Милко Бичев” за автобусни линии № 11, 213 и 404 в посока гара Подуене;
-   крайна и начална с код 0471 “Гара Подуене” на бул. “Мадрид” за автобусни линии № 11, 75 и 404;

СОА17-РД95-374 от 12.07.2017

![](/маршутни-промени-схеми/2017-06-04-реконструкция-бул-дондуков/цгм-id-1881.jpg)

## 22.07.2017 - нова организация (ЦГМ id=1888)

Във връзка с обект “Реконструкция на бул. „Княз Ал. Дондуков” в участъка от ул. „Кракра” до ул. „Сердика” - ВОД за участъка ул. „Кракра“ – бул. „Васил Левски“.

От 04:30 часа на 22.07.2017 г. до 24:00 часа на 14.09.2017 г. се въвежда временна организация на обществения транспорт както следва:

Трамваен транспорт:

\- **Трамвайна линия № 20** ще се движи по временния маршрут от депо Искър до площад “Васил Левски”.

\- **Трамвайна линия № 22** ще се движи по временния маршрут от автостанция Изток до площад „Васил Левски”.

\- **Трамвайна линия № 22А** продължава да се движи по маршрут от ж.к. Красна поляна до Младежки театър.

\- **Трамвайна линия № 23** продължава да се движи от ТМ ухо Гео Милев до ул. "Обиколна" (ж.к. Дружба 2).

Тролейбусен транспорт - тролейбусни линии № 1, 2А и 4:

\- в посока център маршрутите се възстановяват по ул. “Кракра”. Остава закрита спирката с код 2012 “Ул. Кракра” на ул. “Кракра” в посока СУ “Св. Климент Охридски”

\- в посока съответно ж.к. Левски Г и ж.к. Хаджи Димитър: от бул. „Васил Левски”, надясно по бул. „Янко Сакъзов”, наляво по ул. „Кракра”, надясно по бул. „Княз Александър Дондуков“ и по маршрутите

Тролейбусите от №№ 1, 2А и 4 ще спират на съществуващата временна трамвайна спирка за трамвайни линии № 20 и 22 с код 6103 “Площад Васил Левски” на бул. „Янко Сакъзов“ след бул. „Васил Левски” в посока съответно ж.к. „Левски Г” и ж.к. „Хаджи Димитър”.

Автобусен транспорт, АТ Малашевци:

\- **Автобусна линия № 78** (само в посока Централна гара): от кръстовището бул. “Княз Александър Дондуков”/ул. “Злетово” надясно по ул. “Злетово”, наляво по бул. „Ген. Данаил Николаев”, площад „Сточна гара” и по бул. „Сливница” по маршрута до Централна гара

В обратна посока маршрутът не се променя

\- **Автобусна линия № 79** (само в посока Стинд 2): от кръстовището бул. „Княз Александър Дондуков” – ул. „Злетово” надясно по ул. „Злетово”, наляво по бул. „Ген. Данаил Николаев”, пл. „Сточна гара” и надясно по ул. „Константин Стоилов” по маршрута до „Стинд 2”

В обратна посока маршрутът не се променя.

В променения участък автобусите от линии № 78 и 79 ще спират на спирка с код 1857 “Ул. Бяло море” в посока площад Сточна гара.

\- **Временна автобусна линия № 20ТМ**: маршрутът се скъсява от пл. Централна гара до пл. „Васил Левски”.

Закрити са спирки:

-   с код 0297 „Бул. В. Левски“ на бул. “Княз Александър Дондуков” за трамвайни линии № 20, 22 и 23 и автобусни линии № 78 и 79 в посока център;
-   с код 0298 „Бул. В. Левски“ на бул. “Княз Александър Дондуков” за трамвайни линии № 20, 22 и 23 в посока гара Подуене;
-   с код 2012 „Ул. Кракра“ на ул. “Кракра” за тролейбусни линии № 1, 2А и 4 в посока СУ Св. Климент Охридски”

![](/маршутни-промени-схеми/2017-06-04-реконструкция-бул-дондуков/цгм-id-1888.jpg)

### 26.07.2017 изместване на спирка (ЦГМ id=1890)

 Във връзка със заповед на Столична община считано от 26.07.2017 г. тролейбусите от линии № 1, 2А и 4 ще спират на спирка с код 2012 “Ул. Кракра” на ул. “Кракра” в посока СУ “Св. Климент Охридски”.

## 19.08.2017 нова организация (ЦГМ id-1900)

Във връзка с обект “Реконструкция на бул. „Княз Ал. Дондуков” от ул. „Кракра” до ул. „Сердика“ - ВОД - бул. „Княз Ал. Дондуков” между ул. „Веслец“ и ул. „Бачо Киро“ и удължаване срока на ВОД за етап 1“ и заповед на Столична община:

От 04:30 часа на 19.08.2017 г. до 24:00 часа на 14.09.2017 г. се въвежда временна организация на движение на обществения транспорт както следва:

Трамвайни линии № 20, 22 и 23, тролейбусни линии № 1, 2А и 4 и автобусни линии № 78 и 79 ще продължават да се движат по маршрути и разписания както в разпореждане 505/21.07.17

Трамвайна линия № 22-А с маршрут от ж.к. Красна поляна до Младежки театър се закрива.

Временната автобусна линия № 20-ТМ с маршрут от площад „Васил Левски” до Централна гара се закрива.

Разкрива се временна автобусна линия № 22-ТМ с маршрут (в посока ж.к. Западен парк): от площад „Васил Левски” по маршрута на сега действащата временна автобусна линия № 20-ТМ до кръстовище бул. „Тодор Александров” – бул. „Княгиня Мария Луиза”, направо по бул. „Тодор Александров” до бул. „Константин Величков”, наляво по бул. „Константин Величков”, надясно по бул. „Възкресение”, надясно по ул. „Кубан” и по ул. „Западна” до ж.к. „Западен парк” (крайна станция на автобусни линии № 72 и 77) двупосочно.

Автобусите ще спират на спирки:

• на съществуващите двупосочни спирки „Площад Васил Левски”, „Площад Св. Александър Невски” и „Площад Княз АлександърI” за временната автобусна линия № 20-ТМ;

• на временна двупосочна спирка „Бул. Христо Ботев” на кръстовище бул. „Христо Ботев” – бул. „Тодор Александров”;

• на временна двупосочна спирка „Ул. Одрин” на кръстовище ул. „Одрин” – бул. „Тодор Александров”;

• на съществуващата автобусна спирка „Метростанция Константин Величков” на бул. „Константин Величков” след десния завой от бул. „Тодор Александров” в посока бул. „Вардар”;

• на временна спирка „Метростанция Константин Величков” на бул. „Тодор Александров” на 30 метра след десния завой от бул. „Константин Величков” в посока площад „Васил Левски”;

• на съществуващата двупосочна спирка „Парк Св. Св. Петър и Павел” на бул. „Константин Величков”;

• на съществуващата двупосочна спирка „Бул. Възкресение” на бул. „Възкресение”;

• на съществуващата двупосочна спирка „Ул. Проф. Вайганд” на бул. „Възкресение” ;

• на съществуващата спирка двупосочна спирка „Ж.к. Красна поляна”

• крайна и начална спирка „Ж. к. Западен парк”.

От 04:30 часа на 19.08.2017 г. до 24:00 часа на 14.09.2017 г. трамвайни линии № 3 и №11 ще работят с увеличен брой коли.

![](/маршутни-промени-схеми/2017-06-04-реконструкция-бул-дондуков/цгм-id-1900.jpg)

### 26.08.2017 София диша (ЦГМ id=1906)

Във връзка с реализиране на проекта “София диша” и заповед на Столична община:

От 04:30 часа на 26.08.2017 г. до 24:00 часа на 27.08.2017 г. Столичен автотранспорт ЕАД, АТ Малашевци, ще промени маршрута на временната автобусна линия № 22-ТМ както следва (в посока площад “Васил Левски”): от ж.к. Западен парк по маршрута си до кръстовище бул. “Тодор Александров”/бул. “Княгиня Мария Луиза”, наляво по бул. “Княгиня Мария Луиза” до бул. “Сливница”, надясно по бул. “Сливница” до площад “Сточна гара” и надясно по бул. “Васил Левски” до площад “Васил Левски” двупосочно.

Автобусите ще спират на всички съществуващите спирки в променения участък на маршрута с изключение на трамвайната спирка с код 1277 “Площад Лъвов мост” преди бул. “Сливница”.

## 15.09.2017 нова организация (ЦГМ id=1921)

 Във връзка с обект: реконструкция на бул. „Княз Ал. Дондуков” от ул. „Кракра” до ул. „Сердика“ - ВОД за участъка от ул. „Г. С. Раковски” до бул. „Васил Левски” и на основание заповед на столична община от 04:30 часа на 15.09.2017 г. до 24:00 часа на 31.10.2017 г. удължаване на въведената временна организация на движение по:

трамвайна линия № 20– със скъсяването от депо Искър до пл. „Васил Левски“;

трамвайна линия № 22– със скъсяването от Автостанция Изток до пл. „Васил Левски“;

трамвайна линия № 23– със скъсяването от ул. „Обиколна“ (ж.к. „Дружба 2“)до трамвайно ухо в ж.к. „Гео Милев“.

До приключване на ремонта на бул. „Шипченски проход“ трамвайна линия № 20, както и мотрисите от трамвайна линия № 22 при включване и изключване от/за депо ще се движат през трамвайното ухо в ж.к. „Гео Милев“.

разкриване на временна трамвайна линия № 22 А с маршрут от ж.к. „Красна поляна“до Младежки театър.

разкриване на временна автобусна линия № 20 ТМ с маршрут: от спирка с код 1327 “Централна гара“ на бул. “Княгиня Мария Луиза” (начална и крайна), обратен завой на кръстовището бул. „Христо Ботев“ - бул. „Княгиня Мария Луиза“, по бул. „Княгиня Мария Луиза” наляво през пл. „Независимост“, надясно по бул. „Цар Освободител“, наляво по ул. „15-ти ноември“, надясно през пл. „Александър Невски“, надясно по ул. „Оборище“ и наляво по бул. „Васил Левски“ до площад “Васил Левски” - двупосочно.

Автобусите ще спират на всички съществуващи трамвайни спирки по бул. „Княгиня Мария Луиза“, а в участъка от пл. „Независимост“ до пл. “Васил Левски” - на съществуващите временни автобусни спирки, както следва:

с код 6437 “Площад Васил Левски” на бул. “Васил Левски” на 30.00 метра преди бул. “Янко Сакъзов”;

с код 6438 “Площад Васил Левски” на бул. “Васил Левски” на 40.00 метра след обратния завой на площад “Васил Левски”;

с код 6439 на ул. “Оборище” на 40.00 метра след десния завой от площад “Св. Александър Невски”;

с код 6440 на ул. “Оборище” на 20.00 метра преди левия завой към площад “Св. Александър Невски”;

с код 6435 “Площад Княз Александър I” на бул. “Цар Освободител” в посока площад “Васил Левски” в района на платения паркинг на площада;

с код 6436 “Площад Княз Александър I” на бул. “Цар Освободител” в посока Централна гара след пешеходната пътека към ул. “Малко Търново”.

На спирка “Централни хали” в посока пл. „Централна гара“ автобусите ще се движат и спират на пътното платно.

От 04:30 часа на 15.09.2017 г. се възстановяват постоянните маршрути на:

автобусни линии № 78 и 79 (в посокасъответно пл. Централна гара и Стинд 2): след моста Чавдар по бул. „Княз Ал. Дондуков“до кръстовището с бул. „Васил Левски“, надясно по бул. „Васил Левски“и по маршрутите си.

Възстановяване на закритите спирки на бул.„Княз Ал. Дондуков“ с кодове 1856 „Ул. Бяло море“ и 0297 „Бул. Васил Левски“ в посока пл. „Сточна гара“.

тролейбусни линии №1, 2 и 4 (в посока съответно ж.к. “Левски Г“и ж.к. “Хаджи Димитър“): по бул. “Васил Левски“до кръстовището с бул. „Княз Ал. Дондуков”, надясно по бул. „Княз Ал. Дондуков“ и по маршрутите си.

Закрива се временната автобусна линия № 22ТМ.

![](/маршутни-промени-схеми/2017-06-04-реконструкция-бул-дондуков/цгм-id-1921.jpg)

### 16.09.2017 Концерт (ЦГМ id=1922)

Във връзка с организиране на концерт на пл. „Княз Александър I” от 18:00 часа до 23:00 часа на 16.09.2017 г. ще се промени маршрутът на временната автобусна линия 20-ТМ, както следва: От Централна гара по маршрута си до кръстовище бул. „Княгиня Мария Луиза“ - бул. „Сливница“, наляво по бул. „Сливница“ до площад Сточна гара, надясно по бул. „Васил Левски“ до пл. „Васил Левски“ - двупосочно.

Автобусите ще спират на всички съществуващи автобусни и тролейбусни спирки в промененият участък от маршрута.

### 22.09.2017 Мероприятия (ЦГМ id=1927)

 Във връзка с провеждане на мероприятия от 10:30 до 12:00 часа на 22.09.2017 г. , ще промени маршрутът на временната автобусна линия 20-ТМ, както следва: От Централна гара по маршрута си до кръстовище бул. „Княгиня Мария Луиза“- бул. „Сливница“, наляво по бул. „Сливница“ до площад Сточна гара, надясно по бул. „Васил Левски“ до пл. „Васил Левски“ - двупосочно.

Автобусите ще спират на всички съществуващи автобусни и тролейбусни спирки в промененият участък от маршрута.

## 29.10.2017 Нова организация

До 15.11.2017 г. се забранява влизането на пътни превозни средства в двете посоки по бул. „Княз Ал. Дондуков” между ул. „Г. С. Раковски” и бул. „Васил Левски”.

За същия период от време се въвежда временна организация на движение по:

-   трамвайна линия № 20 – със скъсяването от депо Искър до пл. „Васил Левски“;
-   трамвайна линия № 22 – със скъсяването от Автостанция Изток до пл. „Васил Левски“;
-   трамвайна линия № 23 – със скъсяването от ул. „Обиколна“ (ж.к. „Дружба 2“) до трамвайно ухо в ж.к. „Гео Милев“.

Разкрива се временна трамвайна линия № 22 А с маршрут от ж.к. „Красна поляна“ до Младежки театър.

Разкрива се временна автобусна линия № 20 ТМ с маршрут: от спирка с код 1327 “Централна гара“ на бул. “Княгиня Мария Луиза” (начална и крайна), обратен завой на кръстовището бул. „Христо Ботев“ – бул. „Княгиня Мария-Луиза“, по бул. „Княгиня Мария-Луиза” наляво през пл. „Независимост“, надясно по бул. „Цар Освободител“, наляво по ул. „15-ти ноември“, надясно през пл. „Александър Невски“, надясно по ул. „Оборище“ и наляво по бул. „Васил Левски“ до площад “Васил Левски” - двупосочно.

Автобусите ще спират на всички съществуващи спирки по маршрута.

На спирка “Централни хали” в посока пл. „Централна гара“ автобусите ще се движат и спират на пътното платно.

Разкриване на временни двупосочни спирки в района на:

-   кръстовището бул. „Цар Освободител“ – ул. „Княз Александър I“;
-   кръстовището ул. „Оборище“ – ул. „19-ти февруари“;
-   на пл. „Васил Левски“.

Автобусни линии №№ 78 и 79 (в посока съответно пл. Централна гара и Стинд 2): ще се движат след моста "Чавдар" по бул. „Княз Ал. Дондуков“ до кръстовището с бул. „Васил Левски“, надясно по бул. „Васил Левски“ и по маршрутите си.

Възстановяват се и закритите спирки на бул. „Княз Ал. Дондуков“ с кодове 1856 „Ул. Бяло море“ и 0297 „Бул. Васил Левски“ в посока пл. „Сточна гара“.

\- тролейбусни линии №№ 1, 2 и 4 (в посока съответно ж.к. “Левски Г“ и ж.к. “Хаджи Димитър“): по бул. “Васил Левски“ до кръстовището с бул. „Княз Ал. Дондуков”, надясно по бул. „Княз Ал. Дондуков“ и по маршрутите си.

Закрива се временната автобусна линия № 22 ТМ.

## 18.11.2017 Край на ремонт

Във връзка с приключване на строително-ремонтните дейности по реконструкцията на бул. „Княз Ал. Дондуков” от 04:30 часа на 18.11.2017 г. ще се извърши следното:

Възстановяване на постоянните маршрути на:

**трамвайна линия № 20** Депо Искър – Метростанция Опълченска.

**трамвайна линия № 22** Автостанция Изток – ж.к. Красна поляна.

Закриване на временната **автобусна линия № 20 ТМ** и закриване на **временнате трамвайна линия № 22А**

Продължаване на временната експлоатация на **трамвайна линия № 23** с маршрут: от ж.к. „Дружба 2“ (ул. „Обиколна“) до трамвайно обръщателно колело „Гео Милев“, двупосочно