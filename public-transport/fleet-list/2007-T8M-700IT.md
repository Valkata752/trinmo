---
title: T8M-700IT (Inekon)
description: Транспорт, инфраструктура и мобилност
published: true
date: 2024-03-18T14:39:13.236Z
tags: 
editor: markdown
dateCreated: 2022-05-19T21:57:50.330Z
---

# Кратка история

Т8М-700IT e серия 8-осни трамваи, произведени от компанията Inekon в Острава, Чехия на базата на дълго експлоатираните шестосни мотриси Т6М-700 произведени от Трамкар в София.

Извършена цялостна модернизация, която фактически представлява ново строителство, тъй като единствените елементи запазени след модернизацията са структурни греди, опорните талиги на средната секция и пантографите.

Прототипът с инвентарен номер 2401 влиза в експлоатация през 2009 г. и е зачислен в трамвайно депо „Красна поляна“. С тази серия се прави огромна стъпка към повишаване на комфорта за пътниците, енергоефективността и намаляване на шумовите показатели. Пътническият салон е оборудван с ергономични седалки, ефективно отопление, а добавената средна секция е нископодова и позволява превоз на трудноподвижни лица и детски колички.

Към 2012 г. всички 18 броя мотриси обслужват най-натоварената трамвайна линия в София, линия 5.

През 2021 г. заради започналия ремонт на трасето по бул. Цар Борис трети и скъсяването на маршрута на линия 5 до ж.к.Бъкстон, мотриси са пуснати и по линия 4.

От 15.03.2023 2410 и 2413 са прехвърлени в Банишора. Към 17.03.2023 вече имат номера 3410 и 3413.

# Списък

|  инв. №  |  инв. № <br>04.2023г. | Година<br>произв. |  Доставен  | На линия от | VIN | стар<br>инв. № |  Състояние |
|:--------:|:--------:|:-----------------:|:----------:|:-----------:|:---:|:--------------:|:----------:|
| **2401** |          |        2007       | 17.10.2007 |  21.04.2008 |  36 |       801      | ✅ На линия |
| **2402** |          |        2009       | 03.09.2009 |  01.10.2009 |  37 |       725      | ✅ На линия |
| **2403** |          |        2008       | 10.12.2008 |  11.03.2009 |  38 |       820      | ✅ На линия |
| **2404** |          |        2008       | 13.12.2008 |  10.03.2009 |  39 |       816      | ✅ На линия |
| **2405** | **3405** |        2009       | 12.02.2009 |  27.02.2009 |  40 |       823      | ✅ На линия |
| **2406** | **3406** |        2009       | 23.02.2009 |  10.03.2009 |  41 |       814      | ✅ На линия |
| **2407** |          |        2009       | 18.03.2009 |  10.04.2009 |  42 |       712      |     ГПР    |
| **2408** |          |        2009       | 26.03.2009 |  16.04.2009 |  43 |       721      | ✅ На линия |
| **2409** | **3409** |        2009       | 20.05.2009 |  07.06.2009 |  44 |       829      | ✅ На линия |
|   2410   | **3410** |        2009       | 16.06.2009 |  29.06.2009 |  45 |       710      | ✅ На линия |
| **2411** |          |        2009       | 23.06.2009 |  06.07.2009 |  46 |       704      | ✅ На линия |
| **2412** | **3412** |        2009       | 26.08.2009 |  20.09.2009 |  47 |       818      | ✅ На линия |
|   2413   | **3413** |        2009       | 06.10.2009 |  26.10.2009 |  48 |       446      | ✅ На линия |
| **2414** | **3414** |        2009       | 14.10.2009 |  02.11.2009 |  49 |       438      | ✅ На линия |
| **2415** |          |        2009       | 04.11.2009 |  02.12.2009 |  50 |       441      | ✅ На линия |
| **2416** |          |        2009       | 10.11.2009 |  16.12.2009 |  51 |       445      | ✅ На линия |
| **2417** | **3417** |        2009       | 01.12.2009 |  28.12.2009 |  52 |       447      | ✅ На линия |
| **2418** |          |        2009       | 08.12.2009 |  04.01.2010 |  53 |       448      | ✅ На линия |
{.dense}

# Обща информация

## Обслужвани линии
> В скоби са отбелязани броят коли на дадена линия обслужвани от този модел.
{.is-info}
# Tabs {.tabset}

## 2021
> От 10.04.2021 e започната е реконструкция на бул. Цар Борис III.
{.is-warning}

| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2021/4 | 4 (10), 5 (6) | 16 / 18 |    
| 2021/3 | 4 (9), 5 (4) | 13 / 18 |  
| 2021/2 | 5 (15) | 15 / 18 |     
| 2021/1 | 5 (15) | 15 / 18 |     


## 2020
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2020/4 | 5 (15) | 15 / 18 |     
| 2020/3 | 5 (14) | 14 / 18 |     
| 2020/2 | 5 (14) | 14 / 18 |     
| 2020/1 | 5 (14) | 14 / 18 |     

## 2019
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2019/4 | 5 (14) | 14 / 18 |     
| 2019/3 | 5 (13) | 13 / 18 |     
| 2019/2 | 5 (14) | 14 / 18 |     
| 2019/1 | 5 (14) | 14 / 18 |     


## 2018
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2018/4 | 5 (14) | 14 / 18 |     
| 2018/3 | 5 (13) | 13 / 18 |     
| 2018/2 | 5 (14) | 14 / 18 |    
| 2018/1 | 5 (15) | 15 / 18 |    


## 2017
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2017/4 | 5 (15) | 15 / 18 |     
| 2017/3 | 5 (14) | 14 / 18 |     
| 2017/2 | 5 (14) | 14 / 18 |     
| 2017/1 | 5 (14) | 14 / 18 |     


## 2016
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2016/4 | 5 (14) | 14 / 18 |     
| 2016/3 | 5 (13) | 13 / 18 |     
| 2016/2 | 5 (16) | 16 / 18 |     
| 2016/1 | 5 (16) | 16 / 18 |     


## 2015
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2015/4 | 5 (16) | 16 / 18 |     
| 2015/3 | 5 (15) | 15 / 18 |     
| 2015/2 | 5 (16) | 16 / 18 |     
| 2015/1 | 5 (16) | 16 / 18 |     


## 2014
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2014/4 | няма данни    |     |     
| 2014/3 | няма данни    |     |     
| 2014/2 | няма данни    |     |     
| 2014/1 | няма данни    |     |     


## 2013
| **Тримесечие** | **Обслужвани линии** | **брой**  <br>**трамваи** |
| --- | --- | --- | --- |
| 2013/4 | 5 (14) | 14 / 18 |     


# Технически характеристики

Модернизираната трамвайна мотриса тип T8M 700 IT е конструирана като 8-осна, за еднопосочно движение, с две съчленения, две двигателни и две опорни талиги, нисък под на средната секция, предназначена е за експлоатация в средноевропейски климатични условия.

<img src="https://lh3.googleusercontent.com/QslFG8kHtzxxwdFK1MoZ9-S_Tr5804JX40WDr4Dh3RsAzS7h_2AGWbic6Qu-fPPWkhY=w2400" height="400px">


## 1.Тягово оборудване

Всяка двигателна колоос се задвижва от асинхронен тягов електродвигател (ТЕД) посредством 2-стъпален, цилиндрично-конусен колоосен редуктор. Всеки от четирите ТЕД се захранва самостоятелно от инвертор, осигуряващ оптимално управление във всички работни режими. Всяка тягова група (тягов електродвигател – тягов инвертор) е със самостоятелно управление и допуска самостоятелна работа за придвижване на ТМ в авариен режим.

Всеки от четирите контейнера за тяговите инвертори е снабден с всички компоненти, необходими за задвижване на един тягов двигател, включително и със спирачен резистор. Охлаждането на контейнерите на задвижващия механизъм е принудително с въздух, регулирано според температурата и режима на движение. Управлението на преобразователя се осъществява с микропроцесорен регулатор със собствена противоплъзгаща и противобуксувъчна защита.

## 2\. Спирачки

Спирането на T8M 700 IT се осъществява с комбинирано действие на електро-динамична и хидромеханична спирачки, а за установяване на ТМ на място е предвидена резервна спирачка, действаща само на опорните (средните) талиги. ТМ има предвидена електромагнитна-релсова спирачка, за целта всяка талига е снабдена с по два електромагнитно-релсови блокове. При нужда от екстрено задържане е предвидена аварийна спирачка, задейства се от джойстика, позиция 8 – задържат всички спирачки.

За електродинамично спиране са предвидени седем позиции на джойстика, при него ТЕД се включват в генераторен режим, като произведеното напрежение се подава към спирачните резистори (за всеки двигател по един). Електродинамично спиране има само когато броя на оборотите на двигателя е по-висок от определена стойност, при по-ниска скорост няма ефективно електродинамично спиране, при T8M 700 IT този праг е 3,5 km/h.  

За окончателно спиране е предвидена хидромеханична спирачка, като за раз-личните по тип талиги е предвидено различно действие.

На двигателните талиги (A и D) спирачката е от постоянно задействан тип, т.е. има постоянно действие и се разхлабва при поставяне на джойстика в ходова позиция. Спирачката започва да действа когато скоростта на ТМ спадне под 3,5 km/h, т.е. вече няма електродинамично спиране. Физически спирачката действа на вала на ротора на ТЕД и е от дисково-челюстен тип, спирачния апарат е закрепен на корпуса му.

На опорните талиги (B и C) спирачката започва да действа в помощ на електро-динамичната при поставяне на джойстика на 4-та спирачна позиция, но при окончателно спиране (при V = 0) се разхлабва и остава свободна. Физически спирачката действа на колооста и е от дисково-челюстен тип, за целта на осите са монтирани спирачни дискове, спирачния апарат е закрепен на рамата на талигата.

Електромагнитната-релсова спирачка работи при задействане на бутона за аварийната спирачка или при поставяне на джойстика в позиция 8.

Предвид разделеното действие на хидромеханичната спирачка и по-специално разхлабването на спирачките на опорните талиги след установяване на ТМ е предвидена резервна спирачка. Тя действа на спирачките на опорните талиги при задействане от арматурното табло, от нарочни резервоари към спирачните апарати се подава сгъстен азот (N).

## 3\. Ходовата част  

  Ходовата част се състои от четири талиги, две двигателни (A и D) и две опорни (B и C), именуването е поредно с първите букви на латинската азбука.

###   3.1 Двигателни талиги

  Двигателните талиги на T8M 700 IT са двуосни, рамата на талигата е разглобяема и се състои два Т-образни елемента, свързани с винтови съединения. Ресорното окачване на талигата е 2-степенно, буксовата ресорна степен е с два металогумени пакета. Централната ресорна степен се състои от цилиндрични винтови пружини раз-положени в краищата на надресорната греда и са поставени в металогумени пакети, двустранно са предвидени демпфери за гасене на нискочестотните вибрации .

  Тяговите електродвигатели са два, за всяка колоос по един и са монтирани успоредно на надлъжната ос на талигата и предават движението към колоосите посредством карданни валове. Преобразуване на движението, както по посока, така и по въртящ момент (обороти) се постига чрез 2-стъпални цилиндрично-конусни колоосни редуктори, окачени опорно осово и фиксирани чрез регулируеми опорни греди.

  Връзката на талигата с коша на ТМ се осъществява посредством централен болт в геометричния център на талигата, леглото на централния лагер е с конусна форма, оформено е в надресорната греда и е единствената връзка с коша.

### 3.2. Опорни талиги.

  Опорните талиги  на T8M 700 IT са разработени на базата на експлоатираната в момента талига тип Т 81. Талигите са двуосни, с ленкерно водене на буксите и двустепенно ресорно окачване. Централната ресорна степен се състои от пакети от по два броя цилиндрични винтови пружини разположени в краищата на надресорната греда, двустранно са предвидени демпфери за гасене на нискочестотните вибрации.  Буксовата ресорна степен се състои от по един пакет на всяка букса цилиндрични винтови пружини разположени между  буксата и рамата на талигата.

  Връзката на талигата с коша на ТМ се осъществява посредством централен болт в геометричния център на талигата, леглото на централния лагер е оформено в надресорната греда. За разлика от двигателните талиги при опорните са предвидени четири броя плъзгалки от фрикционен материал (тефлон), разположени са симетрично от двете страни на леглото на централния лагер. Целта на плъзгалките е да осигурят устойчивост на двата коша в съчленението, за устойчивост на съчленението са предвидени и опори, захванати чрез металогумени пакети към надресорните греди на опорните талиги.

-   Колооосна формула: B0′ 2′ 2′ B0′
-   База (между осово разстояние)  – тягова талига: 1 900 mm
-   Диаметър на ново колело / минимално допустим диаметър:   695 / 590   mm
-   База (между осово разстояние)  – опорна талига: 1 600   mm
-   Диаметър на ново колело / минимално допустим диаметър:    695 / 590   mm
-   Максимално преодоляван наклон: 60 ‰
-   Номинално напрежение на контактния проводник: +600 V DC (-30%, +20%)
-   Номинално напрежение на контурите  за управление: 24 V DC (-30%, +25%)
-   Предавателно число на колоосните редуктори: 1 : 8,77
-   Тягови двигатели - 4 броя - тип: TAM1004C/1000   (Прагоимпекс)
-   номинална мощност: 90 kW
-   номинално напрежение: 400 V
-   номинален ток: 158 A
-   номинални / максимални обороти:   1 976 / 4 800 min-1
-   номинален / максимален момент:   439 / 1 525 Nm
-   номинална честота: 67 Hz
-   Тягови инвертори - 4 броя - тип: TV Europulse  - CAC 100AM / Cegeleс

**Т8М 700 IT притежава следните технико-експлоатационни показатели:**  
 

|     |     |     |     |
| --- | --- | --- | --- |
| **Производител** | Inekon | **Диаметър на колелата** |     |
| **Модел** | T8M-700IT Inekon | **Брой места** |     |
| **Произведен** | 2008 | **Капацитет** |     |
| **Експлоатация** | 2008.04.21 | **Тегло** | празна мотриса: 30 040 kg |
| **Инв. номера** | 2401 - 2418 | **Двигатели брой** | 4   |
| **Оси** | 8   | **Вид двигател** | Асинхронен трифазен |
| **Бройка** | 18  | **Мощност на**   <br>**двигателия квт** |     |
| **Държава** | България | **Мощност на**   <br>**вс двигатели квт** |     |
| **Вид** | Съчленен | **Обороти двигател** |     |
| **Междурелсие** | 1009mm | **Спирачки реостатна** |     |
| **↔** | не  | **Спирачки въздушна** |     |
| **❅** | не  | **Спирачки ел-магнитна**  <br> **/релсова/** |     |
| **Достъпност** | Частично   <br>нископодов | **Спирачки ръчна**  <br>**/предна и задна/** |     |
| **Електро-**  <br>**оборудване** |     | **Конструктивна**   <br>**(макс.) скорост** | 60 km/h |
| **Вид управление** | Джойстик | **ел-табели** | Buse |
| **Вид токосменател** | Симетричен   <br>пантограф ПФ80 | **Информация** |     |
| **Оригинално**  <br>**оцветяване** | Синьо / Жълто / Бяло | **Забележка** |     |
| **Дължина** | 26 620 mm | **Чертеж** | Да  |
| **Ширина** | 2 250   mm |     |     |
| **Височина** | 3 100 mm |     |     |
{.dense}

## Чертеж
<img src="http://46.10.181.183:1518/trinmo/gallery/blueprints/2007-T8M-700IT.jpg">


# Снимки
  
TM1

TM2

TM3

TM4

TM5

TM6

TM7

TM7A

TM8

TM11

TM18
