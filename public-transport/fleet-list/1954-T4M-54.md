---
title: Т4М-54 (Мотриса на мира)
description: Транспорт, инфраструктура и мобилност
published: true
date: 2024-02-10T21:17:02.193Z
tags: 
editor: markdown
dateCreated: 2022-05-19T22:09:54.324Z
---


# Кратка история

<!--следващ пост--> 
<div class="table-responsive"><table style="width:100%"><tr>
<td><img src="http://46.10.181.183:1518/trinmo/gallery/vestnik-transportna-iskra/1956.04.20-br18%20tm231-snimka.jpg"></td>
<td>През 1954 е произведен първия по рода си трамвай по случай 10 годишнината от 9 септември 1944. Наречена е "Мотрисата на мира". Това е първия трамваи с 3 врати, с тапицирани седалки в салона. </td></tr>
  <td colspan=2 >ℹ️ <a href="/bg/literature/transportna-iskra"><b>в-к Транспортна искра - брой 56 - 120.04.1956 </b></a></td></table></div>

  
  
  
Рамата и коша са като на Републиките. Вагона е боядисан в светло синьо, и е с широка бяла лента слизаща надолу към фаровете. Мотрисата работи по линия 5 заедно с Републиките. Като през 1966 година и зачисляват вагон 541, който е пребоядисан в синьо.
По време на експлоатацията си проявява множество дефекти и прекарва повечето от времето си на ремонт. През 1971 година е бракувана след пожар в управлението на мотрисата.

# Списък
| инв. № | Нов № <br> 1957 г. | От... | До... | Заводски № |  Състояние |
|:------:|:------:|:--------------:|:-----------:|:----------:|:----------:|
|  231  |  101  |      1954      |  1971  |   1   | нарязан |




## ***Малко известният стар български трамвай** Т4М-54*

![Стар български трамвай Т4М-54](https://www.sandacite.bg/wp-content/uploads/star-balgarski-tramvay-t4m-54-300x253.jpg)

***Стар български трамвай Т4М-54***

През 1954 г.  в ***София*** е пусната в пробна експлоатация новата ***трамвайна мотриса*** с моделно означение ***Т4М-54***. Наречена е Мотрисата на мира по случай 10-годишнината от 9-ти септември 1944. Присвоен й е инвентарният номер 101, но по-късно е преномерирана на 231, както виждаме и на снимката по-горе. Работи по линия 5 заедно с ремарке номер 541, което е от модела Република, него го боядисват в синьо.

След красивите за времето си и удобни ***мотриси***, които са били произведени няколко години преди това, тя се превръща в нов, ценен подарък на столичани от Трамвай­ния и тролейбусен завод „6 септември“. Всъщност наименованието ***Т4М-54*** трябва да се чете като ,,***мотриса трамвайна*** четириосна, разработена 1954 г.“


Тази мотриса е боядисана в светлосиньо с бяла лента и има характерните за времето си заоблени външни форми, които й придават естетичен вид вид. Направени са старания трамваят да съче­тава грижата за удобството на пътни­ците и обслужващия персонал.

***Трамвайната мотриса*** има максимална ско­рост 40 юм в час. На двете й двуосни колички са монтирани четири електро­мотора, всеки от по 45 киловата. Така всяка ос се задвижва от отделен елек­тромотор. Теглото, носено от двигател­ните колела, обуславя теглителната сила. В това отношение новата ***мотриса*** има съществено преимущество. Теглото й. около 20 тона, се използва изцяло за постигане на голяма теглителна сила, понеже всичките й оси са задвижвани от електромотори. Поради това идеяа е била лесно да мо­же да се обслужва проектираната тогава трамвайна линия „Дворецът на пионе­рите — Драгалевци“, която е щяла да бъде най-стръмната в София.

Колесата на тази ***трамвайна мотриса*** се разли­чават съществено от колесата на дотогава строените ***мотриси***. Гривните, които се търкалят по релсата, са съединени чрез 16 гумени шайби за главината, коя­то е набита на оста. По този начин се постига плавен и безударен ход. Нама­ляват се ударите по релсите. Така се увеличава тяхната дълготрайност. По­неже при ***трамвайните мотриси*** токова­та верига се затваря между мрежата и земята през колелото (релсите служат за проводник), за да се избегне изола­цията, причинена от гумените шайби, гривната и главината са съединени с проводници.

На една от количките, които носят ка­росерията, е монтиран компресор, за­движван от отделен електромотор. Ком­пресорът дава сгъстен въздух за въз­душните спирачки, за затваряне и отва­ряне на вратите и пр.

***Трамвайните мотриси*** работят с прав ток (тогава напрежението в трамвайната контактна мрежа е 550 волта). Това дава големи преимущества при регулиране скоростта на движението им. Тъй като правият ток не може да се трансформи­ра направо, за получаване ток с ниско напрежение е монтирано динамо което захранва акумулаторна батерия. Тя дава ток за електрическия звънец, електрическите светещи пътепоказатели, за електромагнитната релсова спирачка, резервното осветление, фаровете и др. Фаровете подобно на автомобилните са с къси и дълги светлини. По осветените градски улици се използват късите светлини, а извън града — дългите.

Каросерията на мотрисата лежи вър­ху двете колички чрез осем спирални пружини и осем листови ресори. Това дава възможност «а мотрисата да се движи спокойно и плавно. Ударите по релсите почти не се чувствуват. ***Мотри­сата*** има 26 места за сядане и 74 за правостоящи. Столовете са с лека тръбно-шперплатна конструкция.

![Стар български трамвай Т4М-54](https://www.sandacite.bg/wp-content/uploads/star-balgarski-tramvay-300x282.jpg)

***Стар български трамвай Т4М-54***

Трите врати на ***мотрисата*** (една за качване и две за слизане) дават възмож­ност едновременно да се качват двама и слизат трима души. Това позволява да се намали престоят по спирките. Така се увеличава средната скорост на дви­жението. Пътниците, които са за по-да­лечните спирки, минават напред и сли­зат през предната врата. За кондуктора има удобно малко издигнато над пода място до задната врата. Оттук, той мо­же свободно да наблюдава.

***Мотрисата*** е радиофицирана. Токът за захранване на приемника се черпи от акумулаторната батерия, а не от мре­жата (както е при дотогава строените ***мо­триси***) и поради това смущенията са почти избягнати. Вентилацията при но­вата мотриса е подобрена. Горните про­зорци могат удобно да се издигат и сва­лят. Това осигурява добро проветрява­не на въздуха над главите на пътниците. През зимата в мотрисата ще се поста­вят няколко електрически реотанови печки.

При ***трамваите*** от ***стар*** тип поради не­удобния стол и лошото разположение на пулта за управление ватманите в повечето случаи работят прави, което е доста изморително. В ***мотрисата*** ***Т4М-54*** има удобен стол за сядане, а пултът е монтиран така, че ватманът работи винаги седнал. Ръчката за упра­вление на електромоторите е заменена с волан (както при автомобилите). Стък­лото пред ватмана е наклонено и има специален нагревател, който зиме го предпазва от заледяване. Двете извити странични стъкла на мотрисата прида­ват красив аеродинамичен вид.

![Стар български трамвай Т4М-54](https://www.sandacite.bg/wp-content/uploads/star-balgarski-tramvay-t4m-54-1-128x300.jpg)

***Стар български трамвай Т4М-54***

Количките, които могат да се въртят около вертикална ос, а също и да се наклоняват странично, позволяват на мотрисата да взема лесно острите завои по улиците на града. В трамвая ***Т4М-54*** ра­мата и каросерията са обединени в единна конструкция. Красивата и удобна каросерия понася целия товар на пътниците. Това намалява теглото с 20—30 % и поевтинява ***мотрисата***.

Върху покрива на ***Т4М-54*** са монтирани реостатите за електромотори­те, гръмоотводът и др. Отпред има авто­матична предпазна скара. Тя действа много сигурно, като се откача и при най-лекото допиране независимо от кон­трола на ватмана. С това се предотвра­тяват нещастните случаи.

***Мотрисата*** ***Т4М-54*** е снабдена с четири ви­да спирачки:  електрическа, въздушна, електромагнитна и ръчна. Електрическата спирачка е основна работна спирачка и действува пряко върху електромоторите по електричен път. С въздушната спи­рачка се действува, когато мотрисата вече е забавила хода си, а с ръчната — при крайни спирки и при нужда. Новост за мотрисата са четирите електромаг­нитни релсови спирачки. Тяхното дей­ствие е резултат на притегателната си­ла (общо 18,000 кг), създадена между четирите електромагнита и релсите. Електромагнитната спирачка получава ток от акумулаторната батерия, така че тя ще може да работи и тогава, когато се прекъсне токът в мрежата. Тя ще се включва при големи наклони, когато е необходимо бързо опиране.

Конструкцията на тази ***мотриса*** е съобразена с тогавашните идеи за бъдещо развитие на трамвайния транспорт, защото проектът е бил трамвай­ните композиции — ***мотриса*** и ремарке – да се заменят с единични ***мотриси***.

Явно обаче, въпреки големия ентусиазъм по изработката на този трамвай и високите очаквания към него, качеството му не е било на особено високо равнище. Мотрисата дава много дефекти, прекарва много време в сервиза и през 1971 година е бракувано след авария, причинена от новата й за тогава конструкция на контролера. (Схемата му е съвсем различна от контролера на Републиките КД и КД-57, монтиран на мотриси №231 – 240.)

Точно така,това е 101,понеже всички Републики са били с 2 врати.Фактът,че е без ремарке също е красноречив , понеже чак през 1965-66г. трайно и зачисляват ремарке №541,а до тогава се е движила предимно соло.Но все пак разполагаме със снимки на 231,от които е видно че е била най-обикновена "Република"(Т4-221),без някакви особени разлики спрямо другите си посестрими от серията.Ще изкажа хипотезата си(до колкото смятам,че е правилна):Според информация на Tramway т.нар."Мотриса на мира"№101 e произведена вероятно през 1954г. по повод 10-годишнината от 09.09.1944г. Може би ситуацията е друга:според мен уникалната мотриса е възможно да е произведена през 1954г. и 231 да е оригиналният и номер,ако е била причислена към произведените по-рано мотриси.Както знаем в 1951г.са произведени мотриси от №221 до №230 и  ремаркета от 521 до №530.Следващата партида мотриси и ремаркета е произведена чак 1959г.-от №231 до №240 и от №531 до №544 ремаркета.Възможно е в периода от 1954 до 1959г.оригиналния и номер да е бил 231,но при производството на втората партида трамваи да е взела №101,понеже е била юбилейна,и за да се разграничи от модела като нещо по-особено и специално.Тази версия на случилото се на мен поне ми звучи най-правдоподобно.След проведено обстойно проучване на всички останали документални източници от 50-те години стигнах до следното обобщено твърдение:Мотрисата на мира е произведена през 1954г. с оригинален инв.№231,но поради дълго продължилите технически проблеми и неудачи успяват да я пуснат в експлоатация едва в края на 1955г.Не знам кога и е дадено това име,но във всички отчети и баланси от посоченият период се споменава като "з-д 6 септември" тип 231,моделът и е доста странен:М4-54.Била е оборудвана с 4 двигателя по 45 Kw.Конструкцията на тракционните двигатели е направена по модел на моторите на мотрисите МАН-АЕГ 1931г.Ето някои основни характеристики на двигателите:макс.об:690/мин,работно напрежение:550v,серийно възбуждане,височина:665 мм, тегло:1100 кг.Изготвянето на проекта и чертежите за  новият тип трамвай е започнал още през 1952г.Всички габаритни размери и разположението на местата в пътническият салон са почти еднакви между М4-54 и Т4М-701 "Комсомолец".Преномерацията на 231 се налага поради факта,че през 1957г.в "з-д 6 септември"са произведени 3 броя трамвайни композиции тип221/521,а именно:231/531,232/532,233/533.Така същата година мистериозната доскоро мотриса взима останалият свободен инв.№101.Следващите години от живота на 231(101) за сега остават в тъмната сянка на миналото.Междувременно през 1958г. започва построяването на Републики №234-240 и ремаркета №534-544,които окончателно са предадени за експлоатация в средата на 1959г.Модела на мотрисите Република е Т4М-221 а на ремаркетата Т4Р-521.