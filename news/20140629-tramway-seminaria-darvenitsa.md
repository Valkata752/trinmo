---
title: Обявиха търга за новия трамвай до Дървеница
description: Транспорт, инфраструктура и мобилност
published: true
date: 2023-02-27T12:25:35.262Z
tags: 
editor: markdown
dateCreated: 2023-02-27T12:21:53.838Z
---

## След прекъсване в началото на годината Столична община обяви търга за “Изграждане на нова трамвайна линия от “Семинарията”до кв.”Дървеница”.


Обектът е част от **Операция 1.5 “Системи за устойчив градски транспорт” на проекта за интегриран градски транспорт на София с финансиране от ОПРР**. Търгът е последен за проекта.

Според тръжната документация в поръчката се включва:  
– изготвяне на работен инвестиционен проект въз основа на приложения идеен инвестиционен проект;  
– изпълнение на строително-монтажните работи (СМР) по изработения и одобрен работен проект за новата трамвайна линия

В обхвата на изграждането на новата трамвайна линия се включва обновяването на 18 спирки ( по 9 във всяка посока), което включва: пълен ремонт на пероните на съществуващите 11 спирки, изграждане на 7 нови спирки, монтиране на нови спиркови навеси и спиркови знаци с вградено електронно информационно табло и кошчета за отпадъци.

Трасето на новия трамвай ще се движи  от трамвайното ухо в Дървеница по стария маршрут покрай ЛТУ, ТУ до метростанция Г.М. Димитров, където ще завива по бул. Г.М. Димитров в ляво и после по ул. Никола Габровски в кв. Дианабад. От Дианабад трамваят ще премине през новоизградения надлез при Семинарията и от там през кв. Лозенец към Центъра.

Стойността на проекта е 20 559 189 лева без ДДС. Строителството следва да завърши за 270 дни, или 9 месеца.

Критерий за възлагане е икономически най-изгодна оферта, като показателят цена нови 60 точки, срокът за изпълнение – 20 точки, техническият показател – 20 точки, от които 9 са за  
оценка на техническите показатели на релсовия път, 8 – за оценка на техническите показатели на контактната мрежа, 3 – за оценка на качеството на шумозащитните прегради.

Документи се получават до 16 часа на 11 юли 2014 г. Оферти се подават до 17.30 часа на 21 юли 2014 г. Отваряне им е предвидено за 10 часа на 22 юли 2014 г.
