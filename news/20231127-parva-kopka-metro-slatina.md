---
title: Първа копка
description: 
published: true
date: 2023-11-27T13:03:29.053Z
tags: 
editor: markdown
dateCreated: 2023-11-27T13:02:24.799Z
---

Първа копка на метрото край „Арена София“ и София Тех парк беше направена.

Новият участък е с дължина шест километра и ще има шест метростанции. Той е разширение на Линия 3 през ж.к. „Слатина” и достига до бул. „Цариградско шосе” при Окръжна болница.

Първата копка е на две от новите шест станции на метрото. Това са станция 5 на бул. „Асен Йорданов“ (срещу зала „Арена София“) и станция 6, която ще е под локалното платно на бул. „Цариградско шосе“, срещу Университетската многопрофилна болница за активно лечение „Св. Анна“.

Очаква се то да бъде пуснато през 2027 година.

На събитието присъстваха кметът на София Васил Терзиев, министърът на транспорта Георги Гвоздейков, кметът на район „Слатина“ Георги Илиев, директорът на „Метрополитен“ ЕАД Стоян Братоев, областният управител на София Вяра Тодева, ръководителят на представителството на Европейската комисия в България Бойко Благоев, общинските съветници Георги Георгиев, Борис Бонев и др.

„Това, с което се ангажираме, е да продължим тази добра традиция, така че през 2027 г., когато този и други проекти бъдат готови, пак да има кой да дойде на първа копка и да продължим с развитието на транспорта, каза кметът Терзиев. Той благодари лично на Стоян Братоев за работата му по проекта“. 

Транспортният министър разказа лична история за нуждата от метро - по-рано днес пътувал от „Люлин“, където живее, до „Дружба“ с автомобил. Отнело му час и 5 мин., имало засилен сутрешен трафик през Орлов мост и край Румънското посолство, който би се облекчил с разширяването на метрото. Той си пожела развитие на екологичния транспорт и шофьорите да станат „клиенти“ на метрото. 

Ръководителят на „Метрополитен” Стоян Братоев посочи, че всеки следващ етап от изглаждането на метрото е важен за столичани, но този е особено важен, защото със сравнително малка дължина от шест километра, ще обслужи повече пътници на километър, отколкото останалите части от метрото. В този участък прогнозата е, че към "София тех парк" има 40 хил. работни места, на бул. "Цариградско шосе" са над 20 хил. работни места, а към тези цифри влизат и живущите в кварталите Слатина и Гео Милев. 

## Метростанции
- [:building_construction: Метростанция 301А *Ситняково*](/bg/sofia-metro/stations/sitnyakovo)
- [:building_construction: Метростанция 302А *Гео Милев*](/bg/sofia-metro/stations/geo-milev)
- [:building_construction: Метростанция 303А *Слатина*](/bg/sofia-metro/stations/slatina)
- [:building_construction: Метростанция 304А *Асен Йорданов*](/bg/sofia-metro/stations/asen-yordanov)
- [:building_construction: Метростанция 305A *Арена София*](/bg/sofia-metro/stations/arena-sofia)
- [:building_construction: Метростанция 306A *Окръжна болница*](/bg/sofia-metro/stations/okryzhna-bolnitsa)
{.links-list}