---
title: Нова пешеходна зона около храм "Александър Невски"
description: Транспорт, инфраструктура и мобилност
published: true
date: 2023-11-14T12:21:50.087Z
tags: 
editor: markdown
dateCreated: 2023-11-14T11:47:17.985Z
---

<img src="https://drive.google.com/uc?id=1_n69yN722DxIXdPUxJPxa9fumtx-EbqY">

> Ул. „Оборище“ от ул. „Г. С. Раковски“ до пл. "Св. Александър Невски", пред паметника на Незнайния войн и храма "Св. София" става пешеходна зона
{.is-info}




Въвежда се постоянна организация на движението на централна градска част Зона 4 с обхват: зоната, заключена между бул. „Цар Освободител“, пл. „Народно събрание“, бул. „Васил Левски“, кръгово кръстовище на пл. "Васил Левски", пл. "Гина Кунчева", ул. „Московска“ и ул. „Г. С. Раковски“, която включва следното:


<iframe src="https://drive.google.com/file/d/1-arMUrD_qkvxNNnildUDtZlqoTym751o/preview" width="100%" height="600"></iframe>


- Ул. "Оборище" в участъка от ул. „Г. С. Раковски“ до пл. "Св. Ал. Невски", пред паметника на Незнайния войн и храма "Св. София", става пешеходна зона;

- Частта от ул. „Московска“ в посока пл. "Гина Кунчева" и пл. "Гина Кунчева" са пешеходни зони също с пропускане на автомобили със специален режим;

- Ул. „Московска“ остава еднопосочна от ул. „Дунав“ в посока към ул. „Г. С. Раковски“;

- Ул. „Оборище“ в участъка от пл. "Св. Ал. Невски" до бул. „Васил Левски“ има три изходящи ленти за движение в посока бул. „Васил Левски“ и една входяща лента в посока центъра, и една лента за паркиране в режим „синя зона“;

- Премахва се паркирането около храм-паметника "Св. Ал. Невски";

- Премахват се паркоместата по западната дъга на пл. "Св. Ал. Невски";

- Обособяват се места за паркиране в участъка от бул. "Цар Освободител" по ул. "15-ти ноември", по източната дъга на пл. "Св. Ал. Невски" до ул. „11-ти август“, общо 42 бр. паркоместа и 4 бр. за инвалиди;

- По дъгата зад паметника на Цар Освободител са обособени 70 паркоместа, 3 стоянки за такси и 4 паркоместа за хора с увреждания;

- Движението на автомобили през пл. "Св. Ал. Невски" е организирано по следния начин: една лента за движение от бул. „Цар Освободител“ по ул. „15-ти ноември“ покрай Народното събрание по източната дъга, по ул. „Дунав“, наляво по ул. „Московска“ или направо по ул. “Дунав“ и изход на бул. „Дондуков“. В другата посока – по ул. „11-ти август“, по източната дъга, по ул. „15-ти ноември“ до бул. „Цар Освободител“;

- Организацията на движение по бул. „Цар Освободител“ и по ул. “Г. С. Раковски“ – остава двупосочно движение с по две ленти в посока.

  