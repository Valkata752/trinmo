<!--
title: Доставка на нови 22 газови автобуса
description: Транспорт, инфраструктура и мобилност
published: true
date: 2022-09-16T16:01:12.390Z
tags: 
editor: ckeditor
dateCreated: 2022-09-16T16:01:09.163Z
-->

<p>&nbsp;</p>
<h2>01.05.2019</h2>
<p>&nbsp;</p>
<p>&nbsp;</p>
<blockquote>
  <p>22 нови автобуса Yutong, задвижвани на природен газ, допълниха автопарка на Столичен Автотранспорт ЕАД.</p>
  <p>На 30 април 2019 година, в присъствието на кмета на Столична община Йорданка Фандъкова, Ван Сюе Кун - търговско-икономически съветник към Посолството на Китайската народна република в България и Слав Монов - директор на Столичен Автотранспорт ЕАД бяха предадени 22 нови автобуса Yutong ZK6126GHA, задвижвани на природен газ. Автобусите се движат по линиите на столичния градски транспорт от началото на май и осигуряват по-комфортно, екологично и надеждно пътуване за всички жители и гости на столицата.</p>
  <p>Слав Монов прие символичния ключ от външнотърговския директор на Българска Автомобилна Индустрия ЕАД, Антон Дончев, и заяви, че доставката на новите автобуси e част от стратегията на Столична община за обновяване и диверсификация на обществения транспорт.</p>
  <p>Моделът Yutong ZK6126GHA е задвижван на природен газ (CNG) автобус, който осигурява екологична алтернатива за придвижване в градска среда. Дължината му е 12 метра, нископодов е, с корпус от двойно галванизирана стомана, за да осигури по-голяма защита на пътниците.</p>
  <p>22-та нови автобуса отговарят на най-високите изисквания за екологичност в Европа – покриват еконормата Евро-6. Снабдени са с газови бутилки от композитни материали и имат общ капацитет от 1500 литра. При експлоатация в нормални условия гарантираният пробег на автобуса при напълно заредени бутилки е 400 км. Двигателят е 6-цилиндров, с максимална мощност от 320 к.с. (239 кВт) и водно охлаждане. Автоматичната скоростна кутия е с вграден ретардер, който допълнително намалява скоростта и забавя движението при натискане на спирачния педал или на лоста разположен под волана. Автобусите разполагат със система за видеонаблюдение, частично отваряеми и тонирани прозорци, климатична система и две USB устройства за зареждане на мобилни телефони или таблети. 22-те нови попълнения в столичния автотранспорт са снабдени с механична рампа и система за накланяне на превозното средство, което допълнително улеснява достъпа до тях на трудноподвижни лица и майки с колички и малки деца. Подът е с противохлъзгащо покритие, а седалките с ергономичен дизайн, изработени от устойчиви на износване и замърсяване материали.</p>
  <p>Автобусите Yutong ZK6126GHA разполагат с 30 седящи и 44 правостоящи места, бутони за спирка по желание, отваряем вентилационен люк на покрива, двойни пневматични врати със сигнализация и функция против отваряне на вратите в движение, ръкохватки за правостоящи пътници и други.</p>
</blockquote>
