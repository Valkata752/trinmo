---
title: Представяне на линия 805
description: Транспорт, инфраструктура и мобилност
published: true
date: 2023-10-02T14:36:56.409Z
tags: 
editor: markdown
dateCreated: 2023-10-02T14:36:56.409Z
---

Фандъкова: От днес тръгва довеждаща линия на градския транспорт от „Студентски град“, кв. “Малинова долина“, кв. “Витоша“ до метрото
 Петата линия е част от реформите в градския транспорт, които гарантират по-достъпно и екологично придвижване

"От днес тръгва петата довеждаща линия на градския транспорт до метрото. Тя се обслужва изцяло от електрически климатизирани автобусчета. Този проект е част от реформите в градския транспорт, които гарантира по-достъпно и екологично придвижване. Целта е да има по-добро транспортно обслужване в кварталите, в които има най-голямо натоварване." Това каза кметът на София Йорданка Фандъкова при обявяването на старта на петата линия.

От сутринта вече над 50 души са ползвали нископодовите електрически автобуси. Петата довеждаща до метрото линия № 805 прави връзка между ж.к. „Студентски град“, кв. “Малинова долина“, кв. “Витоша“ и метростанция „Витоша“ в кв. „Хладилника“. Проектът е изключително важен, защото осигурява връзка на кварталите с метрото. Първите четири линии започнаха от кв. “Манастирски ливади-изток" и “Манастирски ливади-запад“, както и „Овча купел“.

По думите на кмета Фандъкова "довеждащият транспорт се приема добре от хората и е ефективен както за привличането на гражданите към градския транспорт, така е за подобряване на качеството на въздуха. Следващият кмет има задачата да разшири системата на довеждащия транспорт в големите квартали – „Младост“, „Люлин“, за да сме сигурни, че повече хора ще използват най-екологичния и бърз транспорт в София – метрото" – посочи също Йорданка Фандъкова. Разработването на маршрутите на довеждащите линиите е направено съвместно с инициативните комитети в района.
Линиите се движат на интервал от 12/13 минути и засега ще работят само в делничните дни от 5:50 до 22:45 часа. Обслужването е с 4 малки електрически нископодови и климатизирани бусчета, които са 6-метрови с възможност да превозват до 22 човека.

"Както при останалите четири довеждащи линии (№№ 801, 802, 803 и 804) и тук електрическите минибусове ще спират по част от основните спирки на градския транспорт в районите, с което ще създават удобни връзки за прекачване. Освен по 15 постоянни спирки, те ще спират по 18 допълнителни  точки за слизане/качване на пътници" – информира зам.-кметът по транспорт Дончо Барбалов.

Гражданите ще могат да използват чрез  специално разработеното приложение BUSINN, или чрез индикация на шофьора (помахване с ръка на спирката/натискане на стоп бутон в превозното средство). Посредством  мобилното приложение, ще се предлага възможно най-удобна точка за качване/слизане. Мобилното приложението ще показва точно къде се намира бусчето по маршрута си  и ще предоставя информация за времето на пристигане до съответна заявена точка. Приложението вече работи за останалите линии, а за тази ще започне работа следващата седмица, тъй като отново ще има нужда тестването му в реални условия на движение по линията.

Първата линия № 801 се движи в кв. “Манастирски ливади-изток" и “Манастирски ливади-запад“, както и „Павлово – Бъкстон“, и прави връзка с метростанция „Красно село“.
Три линии №№ 802, 803, 804 на довеждащия транспорт свързват кв. „Горна баня“, „Карпузица“, вилната зона с метростанция „Горна баня“.


Маршрути на новате довеждаща линия:
[Линия № 805](/bg/public-transport/bus-routes-1968-sega/805) ще се движи по маршрут от метростанция Витоша - ул. Могилата - бул. Симеоновско шосе - ул. Едуард Генов до Студентски град



## Галерия
Фотограф: Аделина Ангелова
<br>
<img src="https://drive.google.com/uc?id=1SalBQ-czVl0btPDKPyoYN1OPwDTfFNfE">
<img src="https://drive.google.com/uc?id=1tyOPzD9WXhtq2FI4Sk9EL2fn3SacOQhd">
<img src="https://drive.google.com/uc?id=1Iadnu1RjiRU3m_E6vVy5u0taElqTqUUp">
<img src="https://drive.google.com/uc?id=1naTF_Od-nl9uncEetnsnXCulY3DGllk2">