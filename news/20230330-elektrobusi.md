---
title: Нови електробуси за линии 23, 81, 100 и 101
description: Транспорт, инфраструктура и мобилност
published: true
date: 2023-05-05T12:53:16.042Z
tags: 
editor: markdown
dateCreated: 2023-03-30T13:04:38.259Z
---

Нови електробуси заменят от 3 април стари дизелови автобуси по линиите [23](/bg/public-transport/bus-routes-1968-sega/23) и [100](/bg/public-transport/bus-routes-1968-sega/100), които довеждат хората до основни трамвайни линии или метро, съобщи днес пред журналисти кметът на София Йорданка Фандъкова при представянето на общо [22 електробуса](/bg/public-transport/fleet-list/2022-Higer-KLQ6832GEV) в гараж "Малашевци" заедно със зам.-кмета по транспорта Дончо Барбалов, директора на Центъра за градска мобилност Димитър Дилчев, директора на дружеството "Автотранспорт" Слав Монов и общински съветници.

Преди години инициирах най-мащабната програма за модернизация в градския транспорт. От 2019 г. включихме и електробусите като част от усилията за по-чиста околна среда и за по-чист въздух, посочи кметът Фандъкова. Тя каза, че в момента общо 45 електробуса се движат по улиците на града.  Фандъкова съобщи още, че е намалено времето за придвижване по трамвайна линия номер пет, след ремонта на релсовия път, от 19 на 13 минути.

Новите електробуси, представени днес, са закупени с безвъзмездни средства по :eu: [ Оперативната програма „Околна среда“ (2014-2020)](/bg/economics-and-society/operational-programs) по проекта **"Изпълнение на дейности по подобряване на качеството на атмосферния въздух в Столична община чрез доставка на 52 нови електробуси и специализирано оборудване към тях".** Бенефициент е Столичната община, партньор - "Столичен Автотранспорт" ЕАД. Автобусите са 8,6 метра, модерни, с много екстри, достъпни за хора с увреждания и майки с колички, с видеонаблюдение, каза кметът Фандъкова. Към всеки електробус има зарядна станция. Зареждането се извършва за около четири часа, прави се през нощта и е достатъчно за изминаването на около 170-200 км в зависимост от това дали се пуска отопление, климатизация и има задръствания. 

> До средата на април ще бъдат пуснати в движение и останалите от общо 22 автобуса по линиите [82](/bg/public-transport/bus-routes-1968-sega/82) и [101](/bg/public-transport/bus-routes-1968-sega/101), каза още столичният кмет. Допълнително по проекта ще бъдат доставени и другите, по-малки електробуси с дължина 5,8 метра.
{.is-info}


Слав Монов съобщи пред БТА, че от 2012 г. за столичния градски транспорт са закупени над 400 нови автобуса. През 2019 г. пуснахме в движение първите [20 батерийни 12-метрови автобуса](/bg/public-transport/fleet-list/2018-Yutong-E12LF). Целта по думите му е поетапно всички стари автобуси да бъдат подменени. "Може би щяхме да го направим, ако не бяха тези три-четири тежки години на пандемия", каза той. Монов съобщи, че остава да се подменят още стотина автобуса, като се има предвид че постоянно се увеличават колите на линия.

След автобусите на газ и електробусите се надяваме след няколко години да ползваме следващото технологично ниво - водородните автобуси. Те обаче все още се ползват тестово, тъй като самото производство на водород е пречка, каза Слав Монов и подчерта, че целта на столичния автотранспорт е всички автобуси в града да бъди нови.

## Галерия
<br><center>
<img src="https://lh3.googleusercontent.com/tHs9Dtr0pBE12l9DY3_flDWbxf1PEOTwl2kla20lxr6CRHEdJSte-fJzNxtCosUHPFk=w2400" width="800px">

<img src="https://lh5.googleusercontent.com/-VsWYne1_biLN27A26oaJRpicAKCV9gpk76kF92sZc23YC6J2mN-iafjnG3EDQDDdfw=w2400" width="800px">

<img src="https://lh3.googleusercontent.com/heVxdjBtRxX3P0N7iZwl-7PY1HkZKGS2ZWoUAuvM7CxG2H09uj3YbAqTZkS5Z2ZuR0Q=w2400" width="800px">
