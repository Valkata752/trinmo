---
title: Подобряване транспортното обслужване чрез промяна в наземната транспортна схема на общественият транспорт. 
description: Транспорт, инфраструктура и мобилност
published: true
date: 2023-07-24T10:59:23.416Z
tags: 
editor: markdown
dateCreated: 2023-07-20T20:54:30.633Z
---

Подобряване транспортното обслужване чрез промяна в наземната транспортна схема на общественият транспорт. 

## Линия 58
> Автобусна линия № 58 свързва кварталите "Княжево“ и "Владая" с трамвайна линия № 5 като връзка с центъра на града. Поради ремонтните дейности на трамвайното трасе и рехабилитацията на път Е79, се е увеличило времето за пътуване и като алтернатива за живущите се явява възможността за прекачване на гара ..Владая" като бърза връзка с метро станция "Горна баня“. 
{.is-info}

Във връзка с гореизложеното предлагаме **удължаване на линия № 58 до гара "Владая"**, където има изградено удобно обръщателно колело и осветена пешеходна пътека, при запазване интервалите на движение. 
- Режим на работа - делнични дни Разкриване на спирка, "Гара Владая" (начална/крайна) 
- Интервали на движение - запазване на действащите интервали на движение от 31 до 60 минути и разминаване с линия № 59 
- Приблизителен дневен пробег - 320 км




## Линия 120
> Автобусна линия № 120 е радиална линия, играеща ключова роля в придвижването на хората и връзките на южните и североизточните квартали с центъра на града и редица учебни заведения и метро станции. Във връзка с реализираното разширение на ул. "Филип Кутев" в участъка между бул. "Черни връх'' и ул. "Сребърна" , както и интензивното застрояване на жилищни комплекси и административни сгради в района, предлагаме промяна в маршрута на линията както следва:
{.is-info}


В посока от ж.к. "Левски Г“ към Зоопарка направо по бул. "Черни връх" с обслужване на спирка с код 2756 метро станция "Витоша", наляво по ул. "Филип Кутев” . наляво по ул. "Сребърна" до обръщателно колело Зоопарк двупосочно. Чрез предлаганата промяна ще създадем бърза връзка с метро станция "Витоша", централната част на града и редица учебни заведения. С цел постигане на по-добра експлоатационна скорост и избягване на транспортни задръжки, предлагаме отпадане на спирка с код 2190 и разкриване на нова спирка само за линия № 120 след преминаване на мостовото съоръжение на бул. "Пейо Яворов" и ул. ,.Стоян Михайловски" до пешеходния подлез, като линията да преминава извън локалното платно само в посока Зоопарка. 
- Режим на работа - целоседмичен 

- Спирки:
   - разкриване на нови двупосочни спирки в променения маршрут както следва: 

   - ул. „Могилата", "РСПБЗН", бул. „Черни връх" и метро станция „Витоша" с кодове 2756 и 2780. 
   - разкриване на нови еднопосочни спирки: квартал "Лозенец" в близост до пешеходния подлез на бул. „Никола Вапцаров и "Зоопарка" преди навлизане в автобусното обръщателно колело. 
   - Закриват се следните спирки: еднопосочно ул. „Стоян Михайловски" с код 2190 и метро станция „Витоша" с код 0912, и двупосочни спирки "Хлебозавода" и ул. „ Сребърна". 
- Интервали на движение - запазване на действащите интервали на движение 8/9 -9/10- 8/9- 20/25 мин. в делник и 18/19- 18/19- 18/19- 30 мин. в празник 
- Приблизителен дневен пробег - 3000 км. в делник и 1450 км. в празник.

## Линия 304
> Автобусна линия № 304 свързва кварталите "Дружба", „Бели брези", „Гоце Делчев" и "Мотописта" с централни точки и места за прекачване на метро и други линии от наземния транспорт. Поради разширяването на жилищната зона в ж.к. „Дружба" в обхвата на ул. "Обиколна", предлагаме промяна в маршрута както следва:
{.is-info}

От Национален исторически музей до бул. „ Проф. Цветан Лазаров", надясно по ул. „Обиколна” до автобусно и тролейбусно обръщателно колело в жк. „ Дружба 2“ двупосочно. Режим на работа - делнични дни Спирки: - Разкриват се нови спирки както следва: еднопосочна "Метро станция Дружба” с код 6083, двупосочни спирки - „Ул. Асен Босев" с кодове 6082 и 6081, "Бл. 220" с кодове 6079 и 6080, „Ул. Обиколна" с кодове 6077 и 6078. 
Линията ще спира на всички съществуващи спирки в променения участък за движение, разположени на ул. "Обиколна". 
Закриват се спирките от отпадналата част на маршрута. 
- Интервали на движение - 15/16 -18/19-15/16- 35 мин. 
- Приблизителен дневен пробег - 2500 км.

## Линия 310
> Автобусна линия № 310 свързва квартал „Люлин“ с метро станция „Западен парк“ и площад „Лъвов мост", които представляват най-натоварените спирки и предпочитаните възможности за прекачвания с други линии на обществения транспорт. Предвид липсата на директна връзка на квартала с Централна гара „София" предлагаме промяна в маршрута, засягаща отпадане на двупосочна спирка „Площад сточна гара" с маршрут както следва - от ж.к. „Люлин 5“ до спирка ул. „Княз Борис I“ наляво по бул. „Княгиня Мария Луиза" наляво по бул. „Христо Ботев" и надясно по бул. „Сливница“ по маршрута си. Линията ше преминава експресно в удължената отсечка, обслужвайки само спирка „Централна гара" с код 1327. 
{.is-info}

-  Режим на работа - целоседмичен 
- Спирки 
   - разкриване на нова двупосочна спирка „Централна гара" с код 1327 (начална и крайна). 
   - Закриват се следните спирки : пл. ,. Сточна гара" с кодове 1321 и 1311. и спирка" Княз Борис I ” с код 1999 еднопосочно . 
- Интервали на движение - запазване на действащите интервали на движение 10/11 -11/12- 10/11- 20/25 мин. в делник и 18/19- 18/19- 18/19- 35/38 мин. в празник при осигуряване на разминаване/синхрон с линия ТБ6 и Е309. 
- Приблизителен дневен пробег - 1900 км. в делник и 1350 км. в празник.


## Линия Х50
> Автобусна линия № Х50. Считано от 24.06.2023 год. линия №2 505 се промени на Х50. като курсовете на линията се изпълняват от двуетажен автобус с атракционна цел. Още на 24 и 25.06.2023 год. се констатира силен интерес към линията предвид дестинацията до исторически обект „Парк музей Врана“. С оглед засилване на интереса към линията и привличане на повече туристи и гости на София, предлагаме промяна в маршрута на линията, чрез което се постига преминаването през допълнителен брой културно исторически забележителности. Маршрут - От „Парк музей Врана" до кръстовището на бул. „Цариградско шосе“ и бул. „Евлоги и Христо Георгиеви" направо по бул. "Цар Освободител“, надясно по ул. „15 ноември“ през площад „Александър Невски", надясно по ул.,.Оборище" , надясно по бул. „Васил Левски", наляво по бул. „Цар Освободител" и направо по маршрута си двупосочно. 
{.is-info}


- Режим на работа - почивни дни. 
- Спирки 
   - разкрива се нова спирка "СУ Свети Климент Охридски" с код 1698 и спирка площад „Свети Александър Невски" с код 6439 (начална и крайна). 
   - Закрива се маршрутна спирка с код 1289 и се разкрива нова с код 1288 „ Площад Орлов мост“
- Интервали на движение - запазва се интервала на движение от 60 минути в часовия диапазон между 09:00 и 17:30 часа. 
- Приблизителен дневен пробег - 250 км.

## Линии 75 и 384
> Автобусни линии № 75 и 384. Предвид постъпилите данни за натовареността на линиите от обществения транспорт и възможността за прекачване до 30 минути с други линии, предлагаме преустановяване експлоатацията на линии № 75 и 384 в почивните дни. които по данни на аналитичната система се движат празни или с помалко от 10 пътника на курс. 
{.is-warning}


## Линия 294
> Автобусна линия № 294. Във връзка с настъпване на летния сезон и силно намаляващия поток на студенти в превозните средства на МГТ. предлагаме преустановяване експлоатацията на линия № 294 за периода от 31.07.2023 год. до 14.09.2023 год. включително. 
{.is-warning}


## Линии 45 и 122
> Автобусни линии № 45 и 122. Във връзка с осигуряване на възможност за спазване на въведените противоепидемични мерки на територията на страната през пандемичните години, с няколко решения на Столичен общински съвет линиите бяха спирани от експлоатация. Предвид, че към този момент няма възражения или оплаквания, както и възможността за прекачване до 30 минути с други линии, предлагаме закриване на линии № 45 и 122
{.is-danger}


## Линия 288
> С реализирането на ринговата ул.“ Филип Кутев“ до бул. "Симеоновко шосе“ се изпълнява основна част от функцията на улицата като разпределител на транспортните потоци от радиалните направления в южната част на София. Подробно разработеният анализ в ГТУГМ "План за устойчива градска мобилност" на София от 2018 г. за потенциала при реализиране на тангенциално трамвайно трасе от бул."България“ до бул."Асен Йорданов" показва реализацията в три етапа. За всеки от етапите на изпълнение на проекта е направена симулация на натоварването с пътници, в обобщени резултати линията ще генерира пътникопоток от 55 хил.човека дневно. С оглед на високия потенциал за създаването на връзка между кварталите Кръстева вада. Дианабад. Студентски град. Мусагеница и Гео Милев, предлагаме създаването на автобусна линия с пускането на пробива на ул."Филип Кутев" под номер А288. 
{.is-success}


Същата да се движи със следният маршрут и показатели: 
- Маршрут: от Автостанция "Гео Милев“, наляво по ул. „Иван Димитров Куклата“, наляво по бул. "Шипченски проход“, надясно по бул. "Асен Йорданов“, направо по бул. ,Д-р Г.М. Димитров", направо по ул. "Филип Кутев", надясно по бул. „Черни връх“, надясно по ул. „Сребърна" до кръстовището с ул. "Могилата" и наляво по ул. „Филип Кутев" до Автостанция "Гео Милев“ . 
- Режим на работа - делнични дни 
- Спирки - Линията ще спира на всички съществуващи спирки по маршрута. Разкриват се нови две двупосочни спирки в новоизграждащият се участък на ул. „Филип Кутев“. Интервали на движени - 15/16 -15/16-15/16- 35 мин.
- Приблизителен дневен пробег - 900 км.


## Линии У1, У2
> От 04.04.2023 до 15.06.2023 г. с решение № 135 от 23.02.2023 г. на Столичен общински съвет се осъществи за втора година проекта “Автобуси до училища на територията на Столична община“ . В края на периода се проведе анкета, която показва 33% от респондентите са използвали услугата за автобус до училище и това е значително по-висок процент, в сравнение с тестов период 1 (февруари-юни 2021 г.), когато около 20% от родителите, попълнили анкетата бяха тествали реално услугата. Това говори, че тя става все по-популярна и предизвиква интерес у повече родители и деца. Преброяването на пътниците, показва, че за тестовия период от близо 2 месеца и половина са превозени 1136 пътника, като има някои пропуски при преброяването, така би следвало да са дори повече и да достигат нивата от първия тестов период, но за двойно по-кратък тестов период, в който са налице и редица празници или изпити за децата, когато те не са присъствали в училище. В активните учебни дни са превозвани средно около 50-55 пътника общо от двата автобуса. За сравнение в първия тестов период в рамките на 4-те месеца и половина 1288 деца и близо 90 родители или общо 1378 пътника. В пиковите дни тогава автобусите са превозвали 33-35 пътника, в повечето дни между 20-30 пътника. В настоящия тестов период: от 1136 пътника - 876 от тях са деца и 260 са възрастни, т.е. придружители на децата. С около стотина са повече пътниците в У1 в сравнение с У2. В сутрешната смяна в двата автобуса са се возили общо 811 пътника, в следобедната общо 325 пътника. Видно е, че курсът за първа смяна е много поефективен. но втората смяна също е посочвана като нужна и се вижда, че се използва от също немалко деца и възрастни. 
{.is-info}

Предвид горното и с цел да продължи проекта, предлагаме да се поднови услугата с началото на учебната година до края на учебния срок. За този период ще се подготви допълнително разширяване на услугата във връзка с постъпили предложения от родителите.


## Линии N1, N2, N3, N4
> Нощни автобусни линии Nl, N2, N3 и N4. Във връзка с настъпилата COVID криза през м. март 2020 год. и обявеното извънредно положение и последвалата го извънредната епидемична обстановка, рязко се ограничиха пътуванията. което доведе до чувствително намаляване на пътникопотока в превозните средства на масовия градски транспорт. Предприеха се съответните мерки за оптимизация на маршрутните разписания, една от които бе временно спиране от движение на нощните автобусни линии Nl, N2, N3 и N4. Вземайки предвид и настъпилата икономическата криза в страната, рязкото повишаване цените на горивата и консумативите, тази мярка бе продължавана неколкократно. като с последното Решение № 203 по Протокол № 72 от 09.03.2023 год. на СОС срокът за преустановяване експлоатацията на нощните линии е продължен до 18.09.2023 год. С оглед непрекъснатото развитие на бърз, достъпен, удобен и ефективен обществен градски транспорт на територията на Столична община периодично се извършват промени в маршрутната схема на столицата с цел нейното оптимизиране. Това налага събиране на информация посредством провеждането на наблюдения на съществуващото транспортно обслужване чрез засегнатите автобусни линии, изготвянето на анализи и предлагане на решения. 
> Предлагаме поетапно възстановяване движението на нощните автобусни линии. N1, N2, N3 и N4 при следните предпоставки:
{.is-success}

- линиите да работят всяка вечер (целоседмично);
- постоянни интервали на движение - 60 минути; всички линии да имат начални и последни часове на тръгване, съответно в 00:00 часа и в 04:00 часа от пл. "Княз Александър I" към крайните точки на маршрутите, както и изискването 5 минутен престой за прекачване на пътници на пл. "Княз Александър I"; 
- промени в маршрутите на N3 и N4. а именно: 

  - **N3** - от спирка с код 1219 „ОЦ Овча купел" направо по бул. "Президент Линкълн“, наляво по бул. "Овча купел”, направо по бул. „Никола Мушанов". бул. „Възкресение" и по споделеното трасе до бул. .Лл. Стамболийски", надясно по бул. „Александър Стамболийски", наляво през площад „Света Неделя" и по маршрута до спирка с код 2107 „Метростанция Хаджи Димитър", надясно по ул. „Левски вековен", наляво по ул. „Тодорини кукли" и по маршрута на автобусна линия № 120 до спирка с код 2430 „ж.к. Левски Г". Маршрутът се променя двупосочно. 

  - **N4** - от ж.к. „Гоце Делчев" по маршрута си до спирка с код 1301 „Пл. Ручей", наляво по бул. „Акад. Иван Евстатиев Гешов", надясно по ул. „Георги Софийски", направо по бул. „Прага" и по маршрута си до ж.к. „Дружба 2". Маршрутът се променя двупосочно.

**1. Брой коли по линия:**
- N1 - 3 
- N2 - 2 
- N3 - 2 
- N4 - 3 

**2. Необходим пробег (км.) c включвания и изключвания от крайни станции:** 
- N1 - 233,325
- N2 - 209,500
- N3 - 167,950
- N4 - 219,900 

Поетапното възстановяване на експлоатацията на нощния транспорт в столицата да бъде, както следва: 
- За линии N1 и N2 най-късно до 30.10.2023 год.;
- За линии N3 и N4 най-късно до 31.12.2023 год. 

Включването на услугата "нощен транспорт" към годишната абонаментна карта, ще позволи на притежателите на този превозен документ да ползват нощните линии без необходимост да закупуват от кондуктор билет/карта за пътуване с нощен транспорт на стойност 2.00 лв.


### Преномерация
> Линиите N1, N2, N3 и N4 ще бъдат преномерирани на **901**, **902**, **903** и **904**
{.is-info}

- [:1234: Въвеждане на единен стандарт за обозначаване на линиите от обществения транспорт *Доклад с вх. № СОА23-ВК66-6757/14.07.2023 г.*](/bg/news/20230724-edinen-standart-linii)
{.links-list}

