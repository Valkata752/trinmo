<!--
title: Доставка на 20 нови електробуса Yutong
description: Транспорт, инфраструктура и мобилност
published: true
date: 2022-09-16T15:36:10.995Z
tags: 
editor: ckeditor
dateCreated: 2022-09-16T15:36:07.816Z
-->

<h3>14.10.2018</h3>
<p>На 14-ти октомври 2018 г. с кораб на пристанището в Бургас пристигат 20-те поръчани електроатобуса YUTONG Е12 LF.&nbsp;</p>
<p>&nbsp;</p>
<h3>21.10.2018</h3>
<p>До 21-ви октомври 2018 г. всички електроавтобуси са вече в София и са регистрирани.</p>
<p>&nbsp;</p>
<h2>12.12.2018 - линии 9 и 309</h2>
<blockquote>
  <p>От днес по линиите 9 и 309 на софийския градския транспорт се движат 20 електробуса. Превозните средства са купени от китайската "Джънджоу юйтун бус ко." за 16. 7 млн. лева без ДДС.</p>
  <p>Те бяха представени днес от кмета Йорданка Фандъкова, посланникът на Китайската народна република Джан Хайджоу, председателя на Столичния общински съвет Елен Герджиков и директора на "Центъра за градска мобилност" Христиан Петров.</p>
  <p>Всеки от електробусите ще струва по 760 хил. лв. В поръчката е включена и доставката на пет зарядни станции с мощност 120 кВтч на единична цена 138 хил. лв. и десет зарядни станции с мощност 60 кВтч, които ще струват по 70 хил. лв.</p>
  <p>Фандъкова посочи, че предстрои дружеството "Столичен електротранспорт" да сключи договор за доставка на други 15 електробуса. През следващата година пък по линиите на градския транспорт ще бъдат пуснати и нови 162 газови автобуса. Така, по думите на кмета, ще бъдат подменени 90% от автобусите в София.</p>
</blockquote>
