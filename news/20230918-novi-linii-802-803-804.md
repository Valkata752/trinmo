---
title: Представяне на линии 802, 803, 804
description: Транспорт, инфраструктура и мобилност
published: true
date: 2023-09-18T12:26:40.935Z
tags: 
editor: markdown
dateCreated: 2023-09-18T12:26:40.935Z
---

Фандъкова: От днес тръгват три довеждащи линии на градския транспорт до метрото

Предстои пускането на още една линия за довеждащ транспорт  № 805, която ще свързва „Витоша – ВЕЦ Симеоново“ и „Малинова долина“ с метрото

"От днес тръгват три нови линии №№ 802, 803, 804 на довеждащия транспорт до метрото. Линиите се обслужват от малки електрически автобуси и свързват кв. „Горна баня“, „Карпузица“, вилната зона с метростанция „Горна баня“. Това е част от реформите в градския транспорт, които гарантират по-достъпен и екологичен транспорт, каза кметът на София Йорданка Фандъкова, която провери пускането на новите линии заедно със зам.-кмета по транспорт Дончо Барбалов, директора на ЦГМ Димитър Дилчев.
Целта на довеждащия транспорт е връзката с метрото и облекчаване на трафика, както и подобряване качеството на въздуха. Разработването на маршрутните линиите е направено съвместно с инициативните комитети в района.
Трите линии имат обща начална спирка на ул. “Лотос“, където се прави връзка с метростанция „Горна баня“. Линия № 802 е кръгова, движейки се в старата част на квартала, линия № 803 се движи по ул. “Обзор“ до спирка „Кантона“ във вилната зона на квартала, като определени курсове ще стигат до в.з. „Люлин“. Линия № 804 се движи до пл. „Сред село“, с което се прави връзка на кв. “Карпузица“ с метростанци „Горна баня“.
Първоначално трите линии ще се движат само в делничните дни и ако има интерес ще се пуснат и през празничните дни.
Първата довеждаща линия Д1 (801) пуснахме в кв. “Манастирски ливади-изток и запад“ и „Павлово – Бъкстон“. Тук също се движат нископодови електрически автобуси, доставени по проекта INNOAIR „Иновативен обществен транспорт, отговарящ на търсенето на потребителите, за по-чист въздух в градска среда“.
Надграждаме и разработеното мобилно приложение BUSINN, чрез което се предоставя услугата „транспорт по заявка“ за първата линия, довеждаща до метрото Д1 (801). Към него ще бъдат включени и новите довеждащи линии.

Предстои пускането на още една линия за довеждащ транспорт № 805, която ще минава през „Витоша – ВЕЦ Симеоново“ и „Малинова долина“ и ще свързва тези разрастващи се квартали с метростанция „Витоша“.
Малките електрически автобусчета са свързани със системата на градския транспорт и в тях важат всички превозни документи.

<img src="https://drive.google.com/uc?id=13QROPPdaZGW5eOALdoi7NPVE0fN888vx" width="800px">

Маршрути на новите довеждащи линии:
[Линия № 802](/bg/public-transport/bus-routes-1968-sega/802) ще се движи по маршрут: от кръстовището ул. „Николай Хрелков"/ул. „Лотос"/ул. „Планиница" (нова спирка с код 2846 „МС "Горна баня"), по ул. „Лотос", надясно по ул. „Гръстниче", наляво по ул. 757, надясно по ул. „Дон", наляво по ул. 646-та до ул. „Обзор", наляво по ул. „Обзор" (сп. код 2465), наляво по ул. „Тихи кът" (сп. код 0038), надясно по ул. „Каменица", наляво по ул. „Перуника", надясно ул. „Градище", наляво ул. „Планиница" до кръстовището с ул. „Николай Хрелков"/ул. „Лотос"/, еднопосочно.

[Линия № 803](/bg/public-transport/bus-routes-1968-sega/803)  се движи по маршрут: от кръстовището ул. „Николай Хрелков"/ул. „Лотос"/ул. „Планиница" (нова спирка с код 2846 „МС "Горна баня"), по ул. „Лотос", наляво по ул. „Перуника", пл. „Горна баня", ул. „Христо Стефчов" (сп. код 2323), надясно по ул. „Николай Хрелков" (сп. код 0483), надясно бул. „Никола Петков", ул. „Вечерница" (сп. код 2707, обратно сп. код 2708, сп. код 2709, обратно сп. код 0829), направо ул. „Обзор" (по маршрута на автобусна линия № 103) до Кантона (сп. код 2711) и обратно по маршрута до кръстовището бул. „Никола Петков"/ул. „Николай Хрелков", наляво по ул. „Николай Хрелков" (сп. код 2224) до кръстовището ул. „Николай Хрелков"/ул. „Лотос"/ул. „Планиница".

[Линия № 804](/bg/public-transport/bus-routes-1968-sega/804)  се движи по маршрут: от кръстовището ул. „Николай Хрелков"/ул. „Лотос"/ ул. „Планиница" (нова спирка с код 2846 „МС "Горна баня"), по ул. „Лотос", наляво по ул. „Перуника", пл. „Горна баня", ул. „Христо Стефчов" (сп. код 2323), надясно по ул. „Николай Хрелков" (сп. код 0483), направо по бул. „Никола Петков" (сп. код 2706, обратно код 0480), надясно по ул. „Княжевска" (сп. код 6623, обратно сп. код 6622, обратно сп. код 6621), надясно по ул. „Буря" (сп. код 1848, обратно сп. код 6644), наляво по ул. „Стефан Пешев", надясно по ул. „Княжевска" (сп. код 2119, обратно сп. код 2120) до пл. „Сред село" (нова крайна и начална сп. код 2847 „пл. "Сред село").


## Галерия
Фотограф: Аделина Ангелова
<br><center>
<img src="https://drive.google.com/uc?id=1HSVOI2Ab51i2jf-t9xFWTAXXWAOnx9Bz" width="800px">

<img src="https://drive.google.com/uc?id=12YMfrfcebWKCY8wmYCt_oCm5u7aFh23i" width="800px">

<img src="https://drive.google.com/uc?id=1is1XK65vDXyzeWLugB8Y7nXDqvinc6gd" width="800px">

<img src="https://drive.google.com/uc?id=1bn4vPTHQIyd9dOO7Og3Ux7KzUMLOKzQ1" width="800px">
  
  
  