---
title: Трамвай в Младост
description: Транспорт, инфраструктура и мобилност
published: true
date: 2023-10-24T13:51:53.057Z
tags: 
editor: markdown
dateCreated: 2023-10-24T13:42:12.813Z
---

Трамвай Младост

## Чертежи
**1)** Улична регулация на трамвайно трасе от гара Искър до ж.к. Младост 
**2)** ОЗРП - ж.к. Младост 3 - част кв. 4, 5, 6 (1983г.)
**3)** ОЗРП - София - Югоизточен град, Район 4 - Зона 5 (1982г.)




## Триъгълник
До сегашна метростанция Младост III, където имаше трамваен триъгълник с възможност за движение в три посоки - на юг към Младостите, на запад към моста Въртопо и на изток към Горубляне/Дружба.

На запад трасето изцяло е заменено от изграденото метро - трамваят е трябвало да стига до Канала, където е трябвало да има трансферно обръщало към трамваите с тясно междурелсие. Имало е планове за изместване на трамваите от Графа, подземно по ул. Гурко.

На изток трасето някой ден ще се осъществи, заедно с булевард, като той ще завършва на кръстовището тип диамант с Цариградско шосе.

На юг, трасето е щяло да бъде по сегашната улица Бъднина и по Филип Аврамов. Това трасе също не е погребано и може да се осъществи.









## Новини

София планира нов трамваен път да свързва столичните квартали "Дружба" и "Младост". Общината обяви процедура за избор на изпълнители, които да изготвят технически проекти за трасето по бул. "Копенхаген" - от ул. "Обиколна" в "Дружба 2" до метростанцията в "Младост 1".  Като част от обществената поръчка са включени три реконструкциии на съществуващи трасета – по бул. "Цар Борис III" - от Княжево до сп. "Руски паметник", по бул. "Александър Стамболийски" - от "Западен парк" до спирка "Константин Величков", и по бул. "Ботевградско шосе" - от пл. "Подуене" до автогара "Изток".

Според условията се очаква техническите проекти да бъдат готови до 15 август тази година, когато изтича и срокът за изпълнение на поръчката. По предварителни оценки общата стойност на проектите за обявените съоръжения ще бъде минимум 48 хил. лв. За финансирането Столичната община разчита на европейската оперативна програма "Регионално развитие", като се предвижда осъществяването на проектите да е със средства от новата програма за регионално развитие за периода 2014 - 2020 г.

Избор на компании
Процедурата е обявена без прогнозна стойност, но с гаранация за участие в размер на 4800 лв. Според Закона за обществените поръчки гаранцията не може да надвишава 1% от прогнозната стойност на тръжната процедура, което означава, че в този случай тя е поне 48 хил. лв. без ДДС. Право на участие в търга имат компании и обединения с общ оборот не по-малко от 960 хил. лв. и изпълнени договори, сходни с търга, за минимум 480 хил. лв. през последните три приключили финансови години. Изборът на изпълнител ще бъде според икономически най-изгодната оферта, базирана на комбинация от финансови, технически показатели и срок за работа. Крайният срок за участие изтича на 23 юни.

Трасето
В края на миналата година беше открита новата отсечка от бул. "Копенхаген", която свързва жк "Дружба 2" с бул. "Цариградско шосе". По план строителството на булеварда трябва да продължи, за да свърже двата квартала, а новата трамвайна линия ще бъде изградена по същото направление. Преди това Столичната община трябва да обяви и процедурите за отчуждаване на имоти, за да продължи строителството на пътната отсечка.