---
title: Удължаване на трамвай 4 до гара Искър
description: Транспорт, инфраструктура и мболност
published: true
date: 2023-11-07T14:29:06.245Z
tags: 
editor: markdown
dateCreated: 2023-11-06T06:52:10.052Z
---

## 1928
1928 г. - разкрит е трамваен клон от Орлов мост по ул. „Цар Иван Асен II“ до кръстовището му с ул. „Светослав Тертер“. 

## 1934
1934-1966 г. – на карта от 1934 г. се вижда, че трасето вече е удължено до настоящето Румънското посолство. То е удвоено, а не еднопосочно. Изградено е и обръщало, на чието място в момента е изградена църква. 

## 1966
1966 г. – трасето е удължено до настоящата автостанция Гео Милев. Старото обръщало до румънското посолство се запазва като резервно.

## 1972
1972 г. - в план от 1972 г. се вижда проектът за удължаване на трамвайното трасе до ул. „Димитър Пешев“. По бул. „Искърско шосе“, то е трябвало да бъде централно разположено, между двете автомобилни платна, за разлика от настоящата реализация на нормално релсовото трасе (за линии 22 и 23). 

Северно от трамвайната линия днес има оставен габарит за разширение на булеварда, но дори и при скорошния му ремонт, такова не е направено. Планът така и не реализиран, в началото на 80-те в плановете започва да се появяват планове за нормалнорелсов трамвай, но схемите продължава да се наричат „Удължаване на трасе на трамвай 4“. 

## 1987
1987 г. – до обръщалото при Автостанция Гео Милев достига трасето със стандартно междурелсие от депо „Искър“. Обръщалото се използва от трамваите и с двете междурелсия, като тясно релсовите въртят обратно на часовниковата стрелка, а нормално релсовите по часовниковата стрелка. 

## 1988
1988 г. –трасето със стандартно междурелсие продължава да се удължава на запад към центъра на града, което замества тясното междурелсие. 

През 1988 г. цялото трасе от Паметника на Васил Левски до Автостанция Гео Милев е затворено за движение. 1982 г. – в план на „Местност Гео Милев – Подуене Редута част“ от 1984 г. се вижда, че е имало алтернативни варианти за трасе на „широкия“ трамвай.

Днес той не минава по ул. „Цар Иван Асен“, както са правели трамвай 4 и 10, а минава по бул. „Ситняково“ към Гара Подуяне.