---
title: Трамвайни архиви | Трамвай по бул. Драган Цанков
description: Транспорт, инфраструктура и мобилност
published: true
date: 2023-11-16T12:57:34.137Z
tags: 
editor: markdown
dateCreated: 2023-11-16T12:57:34.137Z
---

Днес единственото място по бул. „Драган Цанков“, на което минава трамвай, е в началото му при Строителния техникум. Дълги години такъв преминава и между ТВ кулата и бул. „Д-р Г. М. Димитров“. Трамвай е трябвало да преминава по цялата му дължина, ако изграденият за това тунел е бил използван по първоначалното си предназначение…


## Какво се е реализирало
- Реулационен план от 1967 – обръщателно колело при КАТ
- Удължаване до дървеница
- Изграждане на тунела
- Ремонт с панели за стандартен трамвай
- Закриване на трасето

## Какво не се е реализирало
Изход на тунела при Строителния техникум


### 1980 г.
В ПУП-ЗРП на м. “Лозенец” се предвижда премахване на трамвайното трасе по ул. „Граф Игнатиев“ и на юг по бул. „Христо Смирненски“, пл. „Журналист“, Семинарията, бул. „Джеймс Баучер“, към ТВ кула... В този план това не е отразено, но вероятно трасетата е трябвало да бъдат заменени с подпаважния трамвай в тунела под Борисовата градина и под ул. „Гурко“. На кръстовището на бул. „Евлоги и Христо Георгиеви“ и „Драган Цанков“ е планирано вкарването на пешеходното пресичане под земята, подобно на бул. „Васил Левски“ и ул. „Гурко“, както и на други кръстовища в града по това време. Бул. „Драган Цанков“ е трябвало да бъде разширен и да бъде с две платна за движение.

### 1995 г.
В ПУП, приет през тази година, проектът е изменен и трамвайното движение е трябвало да излиза от тунела над земята между двете платна на бул. „Драган Цанков“ и да се свързва със съществуващото трасе по ул. „Граф Игнатиев“. Тази регулация е запазена и в действащия до днес план, както можете да видите в iSofMap.
Интересно е, че има различия между плана за регулация и този за застрояване – в този за застрояване, въпреки че е приет с този за регулация, липсва изходът на трамвайния тунел. Предвиденият пешеходен подлез на кръстовището на бул. „Драган Цанков“ и ул. „Кирил Видински“ е запазен, но в двата плана е показан в различна конфигурация на изходите.
В ПУП-ЗП на „ЦГЧ зона Г“ от неизвестна година, трамвайното трасе от ул. „Граф Игнатиев“ напред по „Драган Цанков“ е само загатнато.
Изход на тунела при Интерпред
В планове от края на 80-те и началото на 90-те могат да се проследят идеите за трасето по бул. „Драган Цанков“ при изхода на тунела от другата му страна – при Интерпред и Руското посолство. Изходът на тунела над земята е трябвало да бъде на мястото на настоящата метростанция „Ф. Ж. Кюри“ – между руското посолство и Интерпред.


###  1989 г.
Изходът на тунела е по-близо до Руското посолство и не се предвижда промяна в профила на надлез „Дървеница“ – трамваите ще се движат в югозападната му част. От другата страна на надлез „Дървеница“ се е предвиждало разширяване на обръщалото при КАТ –София с възможност за обръщане на посоката на движение както обратно към центъра, така и на юг към Младост, Дървеница и Симеоново.


### 1992 г.
В план от 1992 г. има промяна в планираното за разположението на трамвайното трасе – то се измества по средата на надлез „Дървеница“ между двете автомобилни платна. Мястото на изхода от тунела се запазва.
За трасетата към Младост, Дървеница, Симеоново и Олимпийското селище очаквайте следващите ни публикации!!!
