---
title: Разкриване на излетни линии Х40, Х43, Х84
description: Транспорт, инфраструктура и мобилност
published: true
date: 2023-09-08T08:53:07.398Z
tags: 
editor: markdown
dateCreated: 2023-09-08T08:46:28.579Z
---

> [Доклад с вх. № СОА23-ВК66-8328/07.09.2023 г.](https://drive.google.com/file/d/1dKxoC5l5t6EgVoVAcrwUGX08GfxxLk8q/view?usp=drive_link) относно разкриване на излетни и експресни автобусни на територията на Столична община.
{.is-info}

Една от предпоставките за привличане на нови пътници в обществения транспорт е предоставянето на бързи и удобни връзки, които да гарантират на гражданите възможност за достигане до различни точки на града. Развитието на обществения транспорт се базира основно върху трудовите и ученически/студентски пътувания. които представляват най- значимия дял според няколко анализа, извършвани и от Столична общиина във връзка с развитието на „Метрополитен", и от „Център за градска мобилност" ЕАД. С въвеждането на промени и нови маршрути по излетните линии (например А63 и А66) се развива и един определен дял от обществения транспорт, свързан с излетни пътувания. След въвеждане на делнични разписания за двете линии и оптимизиране на интервалите на движение за почивните дни има увеличение на пътникопотока по тези линии и подчертан интерес към ползването им. Тестовете по линия Х50 (стара 505) до парк „Врана” също показаха, че столичани и гостите на града проявяват интерес към подобен тип услуга. Данните за линия Х50 показват 7 кратно увеличение на пътникопотока след пускане на двуетажния автобус. В експлоатация бяха въведени и две експресни линии 109 и 110 (Х9 и Х10), които предоставят бързи връзки на районите „Лозенец“ и „Триадица“ с МС „Бизнепарк“. В тези две направления категорично на база данните от „Център за градска мобилност“ ЕАД има потенциал за развитие. В тази връзка, считам, че е целесъобразно да бъдат разгледани възможности за разкриване на нови излетни и експресни линии в рамките на системата на автотранспорта, които да дадат нови връзки и възможности за обслужване на направления, които към момента не са обслужени или съществуващото ниво на обслужване е с свързано с необходимостта от извършване на няколко перкачвания на различни линии. Ето защо предлагам:

С цел подобряване услугата на обществения транспорт и обезпечаване на бързи маршрути за придвижване като алтернатива на пътуването с личен автомобил, както и на база срещи с граждани и направено проучване, предлагам Столичен общински съвет да вземе решение за разкриване на три нови експресни линии с целогодишен режим на работа, както следва:

## X43 Банкя
1. Считано от 01.12.2023г. се разкрива експресна автобусна линия Х43 с маршрут от пл. Св. Ал. Невски до Автостанция Банкя, със следните експлоатационни параметри: 
-Режим: целогодишен 
-Брой коли: 2-2-2-0 
-Първи курс от пл. Ал. Невски: 7:30 ч 
-Първи курс от Банкя: 8:05 ч 
-Последен курс от пл. Ал. Невски: 19:30 ч 
-Последен курс от Банкя: 20:05 ч. 

-Линията се движи по маршрут: от пл. Свети Александър Невски(обща спирка на двуетажни и нощни линии) на ул. Оборище, наляво по бул. В. Левски до пл. Сточна гара, наляво по бул. Сливница до Банско шосе, по Банско шосе, ЖП прелез на гара Иваняне, до Центъра на Банкя и автостанция Банкя. В обратна посока, линията тръгва от автостанция Банкя и с десен завой се включва по маршрута в посока към гара Иваняне. Обслужва следните спирки: пл. Св. Ал. Нескки, пл. Васил Левски, пл. Сточна гара(спирки на ТБ6. All. А309, АЗ 10, А404), пл. Лъвов мост. бул. Хр. Ботев, ул. Опълченска, бул. К. Величков, ул. Оряхово, Орион, МС Сливница, Нестле София, кв. Република. Хиподрума Банкя по желание, гара Иваняне, Стадиона Банкя, Центъра на Банкя, автостанция Банкя:

## X84 Летище
2. Считано от 01.12.2023г. се разкрива експресна автобусна линия Х84 с маршрут от пл. Централна гара до Летище София, терминали 2 и 1, със следните експлоатационни параметри: -Режим: целогодишен -Брой коли 2-2-2-1 

-Първи курс от Централна гара: 05:10 -Първи курс от Летище София Т1: 6:00 

-Последен курс от Централна гара: 22:45 -Последен курс от Летище София Т1: 23:45 

-Линията се движи по маршрут: от пл. Централна гара(спирка 1327), наляво по бул. Христо Ботев, наляво по бул. Сливница, по бул. Данаил Николаев, надясно по бул. Евлоги и Христо Георгиеви, наляво по бул. Цариградско шосе до пътен възел "Държавна печатница", направо по бул. Брюксел до Т2, по стария междутерминалей път до Т1, направо по бул. Брюксел обратно по маршрута. Обслужва спирки: пл. Централна гара. пл. Лъвов мост, пл. Сточна гара(спирка на ТБ6, А309 и АЗ 10), Театър София, пл. Орлов мост. Хотел Плиска. МБАЛ Св. Анна, Държавна печатница, Т2, Т1 и обратно по маршрута си. като в обратна посока обслужва спирка Хермес Парк, а на пл. Орлов мост спира на спирка 1288.

Осигуряването на тези експресни връзки на Банкя с центъра на града и на важните интермодални комплекси Централна гара/Автогара и Летите София ще осигури адекватното транспортно обслужване на гражданите, като същевременно ще провокира използването на обществен транспорт от работещи хора, което пряко ще повлияе върху подобряване качеството на въздуха поради намаляване на автомобилния трафик. Особено сериозен е проблема с гр. Банкя, която няма директен и бърз достъп до централната част на града, от където се правят важни връзки, а в същото време се намират и редица учреждения и институции, в които има голям процент заети жители на Банкя.. Не за подценяване е и туристическата важност на такава линия, особено след като Минералната баня в града отново функционира, паралелно с това работят и редица спа и балнеоложки комплекси. По отношение на Летище София, там проблемът съществува от години и не веднъж е поставян въпросът за директна и най-вече експресна свързаност с ЖП гарата, в чиито район се намират международната автогара, на която пристигат и от която заминават всички големи международни оператори като "Турист Сървис", "Фликсбус", "Матпу" и други, но и Централна автогара, която е входната врата на София за пътуващи с автобуси от цялата страна. Немалка част от пътуващите до/от тези три интермодални точки, съсредоточени в района на пл. Централна гара, пътуват от/за летището, като в момента, за да направят бърз трансфер, те използват таксита или метро с едно прекачване, което особено с багаж не е най-гъвкавия начин на придвижване. Също така, в района на Летище София с бурни темпове се развива ситуирането на различни компании за услуги, офис центрове, логистични центрове и други, което допълнително генерира поток от пътници (трудови пътувалия). Една такава експресна линия ще даде добра възможност за бързо пътуване на столичани, а и гости на града, които трябва от въздушен да се прекачат на ЖП/автобусен транспорт, но и с една междинна спирка в района на Ресторант Александрия например при движение от Т2 към TI, ще свържем и огромния брой офиси, които се намират съсредоточени в този район. 

## X40 НИМ
Считано от 04.11.2023 г., в почивни и празнични дни. се разкрива нова експресна линия Х40 със следните параметри: -Режим: целогодишен 
-Брой коли 1-1-1-0 
-Първи курс от пл. Св. Ал. Невски: 8:00 -Първи курс от НИМ: 9:40 -Последен курс от пл. Св. Ал. Невски: 17:10 
-Последен курс от НИМ: 18:00 
-Линията се движи по маршрут:обща спирка на двуетажни линии с код 6439 "пл. Св. Ал. Невски", пл. Орлов мост. ул. Граф Игнатиев, бул. Черни връх. бул. Акад. Иван Гещов. бул. Гоце Делчев, ул. Т. Каблешков, кв. Ман. Ливади. НИМ (спирка е код 2458). В обратна посока, линията излиза на СОП. през пътен възел "Бояна", по бул. България и обслужва същите спирки по маршрута си до кръстовището на пл. Орлов мост, където прави ляв завой по бул. Цар Освободител, надясно по ул. 15-ти ноември до спирка 6439. Не се предвижда разкриване на допълнителна спирка в участъка от сп. ул. Граф Игнатиев до пл. Св. Ал. Невски.

Целта на тази допълнителна експресна линия е да осигури бърз достъп в почивните дни, както до Националния исторически музей, така и до бързи и удобни връзки за излети до Природен парк "Витоша". Боянската църква и други. Линията работи в периодите, в които е не се експлоатира експресната линия Х50.

Предлгам с представения проект за решение да се възложи на Център за градска мобилност“ ЕАД да разработи разписанията за разкриване на трите линии в срок от десет работни дни от приемането на решението. Предлагам линиите да бъдат възложени на „Столичен автотранспорт“ ЕАД. като необходимия пробег бъде разчетен и заложен в Икономическа рамка за обществения транспорт на Столична община за 2023. 

Във връзка с гореизложеното и на основание чл. 17. ал. 5 във връзка с ал. 4, т. 1 от Закона за автомобилните превози, чл. 8, ал. 3 от Наредба No 2 от 15.03.2002 год. за условията и реда за утвърждаване на транспортни схеми и за осъществяване на обществени превози на пътници с автобуси и чл. 21, ал. 1, т. 25 и ал. 2 от Закона за местното самоуправление и местната администрация предлагам Столичен общински съвет да вземе решение, съгласно приложения проект.

