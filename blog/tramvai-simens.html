<!--
title: Официалното представяне на възстановения трамвай МАН-СИМЕНС 553
description: Транспорт, инфраструктура и мобилност
published: true
date: 2024-12-07T22:17:59.243Z
tags: 
editor: code
dateCreated: 2024-10-04T06:40:37.830Z
-->

<blockquote class="is-info">
<p><a href="http://www.trinmo.org/bg/public-transport/fleet-list/1935-MAN-Siemens" class="is-external-link">http://www.trinmo.org/bg/public-transport/fleet-list/1935-MAN-Siemens</a></p>
</blockquote>
<p>На 1 декември от 12.30 ч на пл. Възраждане (от страната на СДВР) предстои официалното представяне на възстановения трамвай МАН-СИМЕНС (инв. 553). Идеята за възстановяването на трамвая е на сдружение „Градски транспорт и инфраструктура“, като част от проекта за съхраняване и възстановяване на историческите трамваи на София и изграждане на музей на градския транспорт на столицата, представен през 2013 г. Възстановяването се извърши благодарение на финансовата подкрепа от страна на Сименс България ЕООД в поделение Трамкар към Столичен електротранспорт ЕООД.</p>
<p>Трамвайна мотриса МАН-СИМЕНС с инв.номер 553 (първоначално 83) е произведена през 1935 г. в Германия, и пристига в София като част от доставката на 12 двуосни мотриси за столичния градски транспорт през същата година. Кошът е произведен в заводите на МАН в Нюрнберг, а електрооборудването в завода на Сименс в Берлин. При доставката си мотрисите получават номера от 81 до 92 и са пуснати по най-новата трамвайня линия в града – до Семинарията (пусната през 1933 г.). Интересен факт, свързан с доставката на трамвайните мотриси е, че тя е осъществена съвместно с парни локомотиви по взаимна договореност между правителствата на България и Германия, срещу изнасяна за Германия българска селскостопанска продукция. Трамваите са също така първите с метални рамки и механизъм с ръчка за сваляне на прозорците. Преди това трамваите са били с дървени рамки с каишки.</p>
<p>Откъс от книгата "60 години градски пътнически транспорт – София, 1901-1961"</p>
<img src="https://transportal.bg/wp-content/uploads/2015/11/bgtransport.org_uploads_images_book_1.jpg">
<p>Трамваите МАН-СИМЕНС са в редовна експлоатация с пътници над 36 години, а след това два от тях – 83 и 92, продължават да работят като служебни трамваи чак до средата на 80-те години на ХХ век. Именно при преминаването на трамваите към служебни мотриси те получават номера, започващи с 55Х. 83 получава номер 553, а 92 – 555. През 1999 г. 92 бива възстановен (не е изключено за възстановяването му да са ползвани части от 553/83), като по този начин се превръща в първия атракционен трамвай в София. Същевременно 553/83 е оставен за съхранение в поделение Трамкар, където през 2015 г. е проведено и възстановяването му.</p>
<h2 id="технически-характеристики" class="toc-header"> Технически характеристики</h2>
<img src="https://transportal.bg/wp-content/uploads/2015/11/bgtransport.org_uploads_images_tech-data.jpg">
<img src="https://transportal.bg/wp-content/uploads/2015/11/bgtransport.org_uploads_images_book_2.jpg">
