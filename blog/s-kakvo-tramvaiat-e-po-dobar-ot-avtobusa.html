<!--
title: ✏️ С какво трамваят е по-добър от автобуса
description: Кратко описание
published: true
date: 2022-04-30T08:53:49.519Z
tags: 
editor: ckeditor
dateCreated: 2022-04-30T08:51:39.105Z
-->

<figure class="image"><img src="https://bgurban.com/photos/2019-07-04/00.jpg"></figure>
<p>Само на мен ли ми се струва, че годините на транспортно варварство вече си отиват, тъй като в коментарите се започва с типичното: „защо, по дяволите, ни е трамвай, по-добре направете място за автомобилите“, „махнете трамваите, пуснете автобуси“, „трамваите са от миналия век, по-добре електроавтобуси“ и т.н. По тези коментари можеш да разпознаеш т.нар. „експерти“, но дайте веднъж за винаги да установим кои са плюсовете.</p>
<p>Най-напред, да подчертаем основното: изборът на конкретен транспорт зависи от потока на хората. Не на всеки многомилионен град е необходимо метро, както и не на всеки град – трамвай. Да се пускат трамвайни линии през квартали с едноетажно строителство е също толкова безсмислено, както и да се копае за станция на метро под река, а понякога има смисъл просто да се пуснат микроавтобуси.</p>
<p>&nbsp;</p>
<h3>Плюсовете на трамвая</h3>
<h4>Постоянни габарити</h4>
<figure class="image"><img src="https://bgurban.com/photos/2019-07-04/01.jpg"></figure>
<p>Релсите позволяват на трамвая да се движи винаги с едни и същи габарити, не са му необходими буферни зони. Поради тази причина, трамваят е подходящ за тесни улици. На обикновените улици използва по-малка площ, отколкото автобуса – това дава възможност за повече зеленина, по-широки тротоари, велоалеи, дори паркинг.</p>
<h4>По-безопасен е.</h4>
<p>Заради релсите и липсата на изгорели газове. Общественият транспорт е по-безопасен от автомобила: автобусът с 1 милион превозени пътници ще създаде 40 пъти по-малко ПТП, отколкото личния автомобил, а трамваят 137 пъти по-малко (<a href="https://www.mintrans.ru/press-center/news/9038">източник</a>).</p>
<h4>Мащабируемост</h4>
<figure class="image"><img src="https://bgurban.com/photos/2019-07-04/02.jpg"></figure>
<p>Релсите позволяват вагоните да се закачат един за друг: така ефективността на трамвая нараства 2-3 пъти без допълнителни разходи за шофьори. Същото нещо е пробвано и с автобуси и тролеи, дори на някои места&nbsp; все още се практикува, но до масово разпространение не се стига по редица причини. Автобусите – хармоники са нещо друго, те не могат да се разделят, а към обикновения автобус не можеш просто да закачиш друг.</p>
<h4>Максимална превозна способност</h4>
<figure class="image"><img src="https://bgurban.com/photos/2019-07-04/03.jpg"></figure>
<p>Трамваят има най-голяма превозна способност сред средствата за обществен транспорт. Може да се поръчат големи трамваи с много вагони, които да не отстъпват на метрото по вместимост.</p>
<h4>По-бързо и по-евтино от метрото</h4>
<p>Строежът на метрото плитко под земята струва около 110 до 140 млн. евро на километър. Ако е по-дълбоко излиза 200-240 млн. евро. Изграждането на стандартна станция в дълбочина излиза също около 140 млн. евро. За създаването на проекта и за самото му осъществяване минават десетилетия. Строежът на трамвайна линия също струва от 7 до 28 млн. евро за километър, но може да се построи или модернизира за няколко години. В Москва, например за клон „Бирулевка“ отидоха по 28 млн. евро на километър, заедно с депото и отделните възли.</p>
<p>Обслужването на трамвая също излиза няколко пъти по-евтино. Благодарение на тези два фактора, в момента в света наблюдаваме трамваен ренесанс.</p>
<h4>Струва скъпо, но се поддържа евтино</h4>
<figure class="image"><img src="https://bgurban.com/photos/2019-07-04/04.jpg"></figure>
<p>Трамваят е изключително безопасен, но цената на „влизането“ му в града е висока и това е факт. У нас обичат да доведат инфраструктурата до критичната точка, а след това „на коляно“ да направят някои сметки и да кажат, че автобусът е по-изгоден от трамвая. Ако обаче се подходи от всички страни на въпроса, да проучи износването на асфалта, екологичните аспекти, КПД на двигателя,&nbsp; разходите за движение и др. подобни неща…то излиза, че <a href="https://www.rzd-partner.ru/logistics/news/sebestoimost-perevozki-odnogo-passazhira-v-tramvae-na-40-nizhe-chem-v-avtobuse/">себестойността на превозването на един пътник в трамвая е с 40% по-ниска, отколкото с автобуса</a>. Неочаквано, нали?</p>
<h4>По-екологично е</h4>
<figure class="image"><img src="https://bgurban.com/photos/2019-07-04/05.jpg"></figure>
<p>Трамваят дори е по-екологичен от тролея, тъй като тук няма гуми и прах от тях – металните стружки са далеч по-безопасни. По време на движение на трамвая има по-малко съпротивление и по-малко разходи за движение – спестяват се електроресурси. Трамвайните релси, които са покрити с трева са изложени на по-малко нагряване, което влияе и на микроклимата в града.</p>
<h4>По-приятно и по-красиво</h4>
<p>Пътниците имат по-добро отношение към трамваите, отколкото към тролеите и автобусите. Защо – въпросът остава открит. Видимо, това практически е мини-влак, а всички обичат железниците. Затова с право можем да кажем, че трамваите оказват минимално въздействие на градския ландшафт и добре се вписват във всяка архитектура.</p>
<figure class="image"><img src="https://bgurban.com/photos/2019-07-04/06.jpg"></figure>
<h4>Трайност</h4>
<p>Вагоните трудно могат да бъдат повредени и са лесни за поддържане. Нормалната дълготрайност на автобусите е 10-20 години, а за трамвая дори 50 години не са проблем.</p>
<figure class="image"><img src="https://bgurban.com/photos/2019-07-04/07.jpg"></figure>
<p>&nbsp;</p>
<h3>Минусите на трамвая</h3>
<h4>Маневреност</h4>
<p>Ако трамваят се повреди или се случи някаква авария на пътя, то следващите трамваи не биха могли да минат. Този проблем се решава значително лесно: обособяване и разклоняване на мрежата.</p>
<ul>
  <li>Обособяване с бордюри или поне с маркировка, почти напълно решава проблема с колита на пътя – в Москва вече има <a href="https://t.me/tak_grubo/924">положителна статистика</a>: 10 пъти по-малко аварии или престой, заради неправилно паркиране.</li>
  <li>Една разширена мрежа ще Ви позволи да се движите около проблемния участък, това се решава чрез рационализиране на диспечерската дейност.</li>
</ul>
<p>Трябва да признаем, че метрото и железницата не са особено маневрени, но за сметка на това се развалят изключително рядко, същото може да се каже и за трамваите. За да почват трамваите да излизат от релси, да се запалват или да спират, трябва с години наред да е било пренебрегвано обслужването на пътя и вагоните. Например, <a href="https://bgurban.com/%d0%ba%d0%b0%d0%ba%d0%b2%d0%be-%d0%b5-%d1%82%d0%be%d0%b2%d0%b0-%d1%81%d1%8a%d0%b2%d1%80%d0%b5%d0%bc%d0%b5%d0%bd%d0%b5%d0%bd-%d1%82%d1%80%d0%b0%d0%bc%d0%b2%d0%b0%d0%b9/">в Базел</a> средно се разваля по един трамвай на година и то когато в него се е блъснал някой.</p>
<h4>Съпътстваща дейност</h4>
<figure class="image"><img src="https://bgurban.com/photos/2019-07-04/08.jpg"></figure>
<p>Настройката на светофарите, обособяването, коригиране на разписанието, изграждане на обръщала, създаване на платформи и т.н.- добрият трамвай изисква усърдна ежедневна работа, а у нас не се свикнали така.</p>
<h4>Лошият трамвай е по-зле от лошия автобус</h4>
<figure class="image"><img src="https://bgurban.com/photos/2019-07-04/09.jpg"></figure>
<p>Това е основния проблем у нас, че няма нормална и добра трамвайна система, по-скоро на тях се гледа като на „тенекии“ стоящи на релсите посред задръстване. В подобни ситуации у хората възниква заблуждаващият образ на добрия автобус и остарелия трамвай. Само че това е проблем на града, а не на трамвая като такъв.</p>
<p>Трамваят Ви позволява да създадете сравнително евтин транспорт за дълги разстояния и да свържете града с един организъм. Ще Ви трябва само около 10 метра от улицата – премахваме две ленти за автомобилите и повишаваме пропускателната способност на улицата с няколко десетки пъти. Точно за това урбанистите обичат трамвая.</p>
<p>&nbsp;</p>
