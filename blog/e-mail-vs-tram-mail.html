<!--
title: Електронната поща пенсионира пощенските кутии на софийските трамваи
description: Транспорт, инфраструктура и мобилност
published: true
date: 2022-07-28T15:49:48.196Z
tags: 
editor: ckeditor
dateCreated: 2022-07-28T15:03:03.591Z
-->

<figure class="image image_resized" style="width:100%;"><img src="/блог/92a_1337540732.jpg">
  <figcaption>Източник на изображението: forum.gtsofia.info</figcaption>
</figure>
<p style="text-align:justify;">&nbsp; &nbsp; &nbsp;На 14 януари 1901 г. тръгва първият електрически трамвай в София по трасето от гарата до пл. „Славейков”. Вече 121 години трамваите кръстосват нашия град и возят жителите и гостите му. През 1904-та &nbsp;година на мотрисите се монтира една интересна особеност – пощенска кутия. Днес тя се разполага от лявата страна на първата врата и се отключва със специален ключ. Така трамваите се превръщат, освен в средство за превоз на пътници и в мобилни пощенски кутии.&nbsp;</p>
<p style="text-align:justify;">&nbsp; &nbsp; От „Български пощи” уверяват, че трамвайните пощенски кутии се събират редовно от служители на Софийската централна пощенска станция. Това се случва по утвърден график на няколко възлови кръстовища. Писма могат да се пускат в мотрисите по трамвайни линии с номера 3, 4, 6, 10 и 11.</p>
<figure class="image"><img src="/блог/843804c953e850fd5ae2af000ec7a08b.jpg">
  <figcaption>Източник на снимката: БНР академи</figcaption>
</figure>
<p style="text-align:justify;">&nbsp; &nbsp; През миналия век почти цялата писмена кореспонденция между хората е минавала през пощенските станции. В желанието си да задоволят потребностите на населението от качествена пощенска услуга е взето решение за монтиране на пощенски кутии по трамвайните мотриси. Това е гарантирало и известно удобство на клиентите на пощите. Не е било необходимо да се разхождат до най-близката пощенска станция, а са имали възможността да пуснат своето писмо в трамвайната мотриса, стига тя да е спряла. Първоначално трамваите не са имали точно обозначени спирки и са спирали при поискване от пасажерите. След време се появяват фиксираните спирки и тази дейност е можело да бъде извършена само на тях. През социализма трамвайната мрежа се разраства изключително много, като на практика до голяма част от големите жилищни квартали на столицата се построяват трамвайни трасета. Така столичани са имали бърз достъп до пощенска кутия на метри от дома си.</p>
<p style="text-align:justify;">&nbsp; &nbsp; С пощенски кутии монтирани отвън разполагат трамваите в Стокхолм, а тези в Бремен са разположени в салона на мотрисите. Така или иначе, София остава един от малкото европейски градове, който разполага с такава атракция. В ерата на електронните комуникации и Интернет, можем спокойно да наречем тази особеност на нашите трамваи – атракция. Макар с хилядолетна история и град с важно значение още от времето на Римската империя, София все още не предлага на своите посетители голям набор от допълнителни туристически услуги, така като го правят други европейски столици.&nbsp;</p>
<p style="text-align:justify;">&nbsp; &nbsp; В наши дни все по-рядко прибягваме да пишем писмо на лист хартия и грижливо да го поставим в плик с пощенска марка. Въпреки все по-отпадащата необходимост на този вид кореспонденция, при добра реклама и презентация, пощенските кутии на трамваите може да носят позитиви за града ни като туристическа дестинация. За туристите&nbsp;e интересно да закупят картичка от София и да заснемат как я пускат в пощенската кутия на трамвая. За тях&nbsp;това е&nbsp;нещо&nbsp;екзотично, романтично изживяване и&nbsp;хубав&nbsp;спомен за&nbsp;миналото.</p>
<figure class="image image_resized" style="width:100%;"><img src="/блог/blfbjlv.jpg">
  <figcaption>Източник на снимката: forum.gtsofia.info</figcaption>
</figure>
<p style="text-align:justify;">&nbsp; &nbsp; Може би електронната поща и всички нови форми на онлайн комуникация между хората ще сложат край на тази вече позабравена особеност на софийския транспорт. Новите трамваи се поръчват без пощенски кутии и с обновяването на трамвайния парк, броят им намалява. Все по близо е времето, в което тази практика ще остане в миналото и в спомените на софиянци.&nbsp;</p>
<p style="text-align:justify;">&nbsp;</p>
<p style="text-align:justify;"><strong>Автор: Любомир Найденов</strong></p>
