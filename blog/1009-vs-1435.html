<!--
title: 1009mm vs 1435mm
description: Транспорт, инфраструктура и мобилност
published: true
date: 2024-12-07T22:29:24.161Z
tags: 
editor: code
dateCreated: 2023-08-30T07:28:08.140Z
-->

<h1 id="нужни-ли-са-две-междурелсия-на-софия" class="toc-header"> Нужни ли са две междурелсия на София?</h1>
<blockquote class="is-info">
<p>Над 3/4 от трамвайните трасета в града са на 1009мм. Унификация е нужна, крайно нужна. Но предвид количеството на изградената инфраструктура, уеднаквяване към 1009мм е по-рентабилна. И това може да стане относително лесно. При амбициозна политика, може да стане за 3 или 4 години:</p>
</blockquote>
<img src="https://lh3.google.com/u/0/d/1xHGmwkc-V0tE9BOOEA0tyu6Yi66dIaBK">
<h2 id="история" class="toc-header"> История</h2>
<blockquote class="is-info">
<p>Транспортна искра - 06.12.1983 (брой 20)</p>
</blockquote>
<img src="http://46.10.181.183:1518/trinmo/literature/vestnik-transportna-iskra/1983/1983.12.06-br20.jpg">
<h2 id="статистика-към-момента" class="toc-header"> Статистика към момента</h2>
<blockquote class="is-info">
<p>Към 01.09.2020 г. се обслужва от 14 линии, от които 11 с междурелсие 1009 мм и 3 с междурелсие 1435 мм.</p>
</blockquote>
<h2 id="характеристики-на-трамвайната-мрежа-в-софия" class="toc-header"> Характеристики на трамвайната мрежа в София</h2>
<p>Предпоставка за осигуряване на безконфликтност и възможност за по-високи скорости на трамвайното движение са обособените трасета. В изградената мрежа <strong>32% от трасетата са обособени</strong>. По-голямата част е с тясно междурелсие 1009 мм, а около 28% е с нормално междурелсие 1435 мм.</p>
<div class="table-container"><table>
<thead>
<tr>
<th>Маршрутна мрежа трамваен транспорт</th>
<th>Към 09.2009 г.</th>
<th>Към 09.2020 г.</th>
</tr>
</thead>
<tbody>
<tr>
<td>Брой линии</td>
<td>15</td>
<td>14</td>
</tr>
<tr>
<td>● От тях с междурелсие 1009 мм</td>
<td>12</td>
<td>11</td>
</tr>
<tr>
<td>● От тях с междурелсие 1435 мм</td>
<td>3</td>
<td>3</td>
</tr>
<tr>
<td>Дължината на линиите (км)</td>
<td>280.62</td>
<td>261,98</td>
</tr>
<tr>
<td>● От тях с междурелсие 1009 мм (км)</td>
<td>-</td>
<td>203,34</td>
</tr>
<tr>
<td>● От тях с междурелсие 1435 мм (км)</td>
<td>-</td>
<td>58,64</td>
</tr>
<tr>
<td>Средно разстояние между спирките (м)</td>
<td>450</td>
<td>464</td>
</tr>
<tr>
<td>● От тях с междурелсие 1009 мм (м)</td>
<td>-</td>
<td>470</td>
</tr>
<tr>
<td>● От тях с междурелсие 1435 мм (м)</td>
<td>-</td>
<td>440</td>
</tr>
<tr>
<td>Средна експлоатационна скорост (км/ч)</td>
<td>12.7</td>
<td>14</td>
</tr>
<tr>
<td>● От тях с междурелсие 1009 мм (км/ч)</td>
<td>-</td>
<td>13,64</td>
</tr>
<tr>
<td>● От тях с междурелсие 1435 мм (км/ч)</td>
<td>-</td>
<td>15,33</td>
</tr>
</tbody>
</table></div>
<h2 id="трамвайна-мрежа-според-междурелсието-и-състоянието" class="toc-header"> Трамвайна мрежа според междурелсието и състоянието</h2>
<div class="table-container"><table>
<thead>
<tr>
<th>Дължина на релсовия път</th>
<th>Към 09.2006г.</th>
<th>Към 09.2020 г.</th>
</tr>
</thead>
<tbody>
<tr>
<td>Релсов път – единичен коловоз (км)</td>
<td>209</td>
<td>160.7</td>
</tr>
<tr>
<td>● От тях с междурелсие 1009 мм (км)</td>
<td>169</td>
<td>115,5</td>
</tr>
<tr>
<td>● От тях с междурелсие 1435 мм (км)</td>
<td>40</td>
<td>45.2</td>
</tr>
<tr>
<td>● От тях с трирелсие 1009 мм/1435 мм (км)</td>
<td>5.4</td>
<td>5.4</td>
</tr>
</tbody>
</table></div>
<p>Двете трамвайни междурелсия правят трамвайната система на София уникална. Към 09.2020г. трамвайната мрежа с междурелсие 1009мм е около 71.8%, а тази с междурелсие 1435мм около 28.1%. По бул. Константин Величков, бул. Възкресение и част от бул. Овча купел има триелсие по което могат да минават трамваи и от двете междурелсия. Изградените в София нормалнорелсови трасета са сравнително нови и в по-голямата си част са обособени, което дава възможност за движение с по-висока скорост, като това е видимо при средната скорост на движение при междурелсие 1435мм - 15,33км и при междурелсие 1009мм - 13.64км.</p>
<p>При строителството на трамвайни трасета в европейските градове предимно се изграждат с нормално междурелсие, като има редки изключения. Тези изключения обикновено се правят при градове с исторически центрове, където се цели запазване на историческата архитектура или има участъци с доста тесни габарити, където технически е невъзможно да бъде прокарано нормално междурелсие. При строежа на нов релсов път между два съседни града или нови квартали е много по-лесно да се направи избор на междурелсие. Това се дължи на свободното място и възможността да се проектира каквото бъде прието за целесъобразно. Когато става въпрос за строителство в гъсто застроени градски части, тогава има много повече ограничения и този избор е доста по сложен и изисква задълбочени проучвания.</p>
<p>Основни недостатъци от наличието на две междурелсия са несъвместимия подвижен състав и невъзможността да се осъществят връзки, които биха били много полезни и използвани от жителите на София.</p>
<blockquote class="is-info">
<p>За да има напълно функционална и свързана трамвайна система трябва да се избере едно междурелсие за територията на цялата община и да се състави план за унификация.</p>
</blockquote>
<h1 id="уеднаквяване-към-1009мм" class="toc-header"> Уеднаквяване към 1009мм</h1>
<p>Може да бъде реализирано в няколко фази.</p>
<h2 id="фаза-0" class="toc-header"> ФАЗА 0</h2>
<p>Прави се много ясен и точен разчет за три неща:</p>
<ol>
<li>График за реконструкция на депо Искър такъв, че да му позволи то да остане оперативно, но и да е готово до приключване на Фаза 4. Това означава един по един каналите да се преработват в 1009мм и последни (в периода на Фази 3 и 4, например) да се реконструират и оборудват административната и ремонтни постройки, мивката и т.н. Депото има общо 21 канала, като със свиването на мрежата от 1435мм, броят коли в депото ще намалява, защото</li>
<li>успоредно със закриването на трасета за 1435мм трябва да се продават на други градове, или бракуват трамваи, за да се освобождава капацитет в депото за нви трамваи, защото</li>
<li>заедно с разшияването на мрежата за 1009мм трябва да се поръчат и доставят максимум 80 нископодови 30 метрови трамвая, с които да се запълни капацитета му напълно. Той е горе-долу толкова...</li>
</ol>
<h2 id="фаза-1" class="toc-header"> ФАЗА 1</h2>
<img src="https://lh3.google.com/u/0/d/1kPleeCKOXWg1Y54wjmodYq_f_K4HsYp0">
<p>Трасето по бул. Никола Мушанов, Възкресение и Констатин Величков все още не е за пълна рехабилитация, но да речем, че имаме нормален зам.-кмет, а не безволеви параван и той защити идеята за унифициране.</p>
<p>Първа стъпка е изграждането на трета релса от ул. Кракра към паметника Левски с обръщателно ухо и за двете междурелсия. Същинската фаза започва с реконструкция, включваща преработка на обособеното трасе в Красна поляна като зелено и обособяването на трасето на Константин Величков с ограничители и спиркови острови. Успоредно с нея се коригира трасето по ул. Пиротка и бул. Дондуков и се връща на 1009мм. Това са най-тежките части от реконструкцията. Трасето по ул. Екзарх Йосиф е на траверси и прехвърлянето му от 1435 на 1009мм ще е лесно. Това е най-скъпата и мащабна реконструкция.</p>
<p>По време на ремонта ТМ №22 се замества от автобусна линия, движеща се от ж.к. Западен парк, бул. Вардар, бул. Ал. Стамболийски бул. Цар Освободител до Св. Александър Невски.</p>
<p>По времето на ремонта, ТМ №20, 22 и 23 терминират на паметника Левски.<br>
След приключване на ремонта ТМ №20, 22 и 23 остават до Левски, създава се нова линия 24, която се движи от Красна поляна до паметника Левски по Дондуков.</p>
<h2 id="фаза-2" class="toc-header"> ФАЗА 2</h2>
<img src="https://lh3.google.com/u/0/d/1P6N6nDY9M-CgUkRKTlisGWOH7iwCKK8x">
<p>Началото на фазата е бърз (по-кратък от месец) ремонт на ул. Янко Сакъзов и бул. Мадрид, където се изгражда трета релса до гара Подуене, докато в същото време се прехвърля междурелсието по бул. Ботевградско шосе на 1009мм.</p>
<p>По време на ремонта ТМ №20 и 23 ще трябва да терминират на АС Гео Милев, откъдето да са синхронизирани с довозваща автобусна линия, минаваща по Шипченски проход, Ситняково, Данаил Николаев, Дондуков до Св. Александър Невски. След приключване на фазата ТМ №22 става изцяло 1009мм и се движи от АС Изток до Захарна фабрика, а ТМ №24 се движи от Красна поляна до паметника Левски. ТМ №20 и 23 остават до паметника Левски.</p>
<h2 id="фаза-3" class="toc-header"> ФАЗА 3</h2>
<img src="https://lh3.google.com/u/0/d/1Og8p7U6z91qGx4ANuoCgc8Flqs-QQWHs">
<p>Първа стъпка е изграждане на трета релса в обръщателното ухо на АС Гео Милев, за да може и двете междурелсия да го използват. Същинската фаза започва с ремонт на ул. Шипченски проход от АС Гео Милев до бул. Ситняково. Докато тече той, обособеното трамвайно трасе по бул. Ситняково се преработва в зелено. Ремонтът на ул. Шипченски проход цели създаването на ограничено трамвайно трасе със спиркови острови с достъп на едно ниво.</p>
<p>По време на ремонта ТМ №20 и 23 ще трябва да терминират на АС Гео Милев, откъдето да са синхронизирани с довозваща автобусна линия, минаваща по Шипченски проход, Ситняково, Данаил Николаев, Дондуков до Св. Александър Невски. След приключване на фазата се създава нова трамвайна линия ТМ №25, движеща се от Захарна фабрика до АС Гео Милев, където терминират ТМ №20 и 23.</p>
<h2 id="фаза-4" class="toc-header"> ФАЗА 4</h2>
<img src="https://lh3.google.com/u/0/d/1zzWMwuZMzIDlKenWWN4_7_MAcsNoIeGI">
<p>Фазата започва с ремонт на трамвайното трасе по ул. Шипченски проход до бул. Проф. Цв. Лазаров и превръщането му в зелено. Междувременно, трасето на траверси по ул. Искърско шосе и бул. Копенхаген до ж.к. Младост 3 се пренарежда в 1009мм.</p>
<p>По време на ремонта трамваи в ж.к. Дружба няма да има. Заместващи автобусни линии А №20тм се движат от АП Дружба, по ул. Искърско шосе до АС Гео Милев и А №23тм - от ж.к. Младост II по бул. Копенхаген, бул. Проф. Цв. Лазаров до МС Дружба.</p>
<h2 id="фаза-5" class="toc-header"> ФАЗА 5</h2>
<img src="https://lh3.google.com/u/0/d/1yElXaU4MIsJQbDj96Jp_6HCW1cSx1riD">
<p>При следващи ремонти, при нужда, се премахват останките от 1435мм.</p>
<h2 id="какво-е-нужно" class="toc-header"> Какво е нужно?</h2>
<blockquote>
<p>Обща дължина на реконструираните трасета: 47,34 км релсов път (без депото)<br>
Общ брой нови трамваи: 80</p>
</blockquote>
