---
title: Софийският градски транспорт и Google
description: Транспорт, инфраструктура и мобилност
published: true
date: 2024-01-11T10:25:24.313Z
tags: 
editor: markdown
dateCreated: 2023-08-09T14:19:30.477Z
---

## Намаляване на задръстванията и повече хора в градския транспорт. 

>Това обещава Googlе на градовете, които решат да споделят безплатно с американската компания данните за маршрутите и движението по тях. В замяна тя получава възможност да предлага по-добра услуга на клиентите си и най-вече да продава по-точна информация за тях на рекламодателите. В началото на май тази услуга на Google Maps стана достъпна и за София, като картите вече дават не само предложения за това кой точно трамвай/тролей/автобус да се вземе, но и кога той ще пристигне на спирката.
{.is-info}

**Веднага след пускането на услугата обаче Центърът за градска мобилност (ЦГМ) - общинското дружество, което управлява градският транспорт в София, побърза да каже, че данните в Google не са предоставени официално и не са точни.**

Това направи историята за градския транспорт в София, от една страна, интересна - все пак откъде тогава Google взимат информацията, а от друга страна, важна, защото поставя въпроса какво правят държавните ведомства с данните си. Тази валута на XXI век ще има все по-голяма стойност и управлението й ще е ключово за модерните институции.

<table style="width:100%">
  <tr>
    <td style="width:400px"><img src="https://lh3.google.com/u/0/d/14KKfUBhbpqqbtyZSS1xAmhdjL9VOM5fI"></td>
    <td><b>Данни в Google към моемнта. </b><br>"Не ни е известно по какъв начин Google Maps получават и обработват данните. Към момента не сме получавали запитване с искане за партньорство и предоставяне на приложно-програмен интерфейс (API), данни или др." Според Петров в информацията за разписанията, предоставена от Google Maps, има грешки, затова препоръчва на пътниците да използват портала на центъра (**sofiatraffic.bg**) за планиране на пътуване.</td>
  </tr>
  <td colspan=2 >ℹ️ Христиан Петров - изпълнителен директор на ЦГМ</td>
</table>


На пръв поглед това изглежда доста странно, защото е най-логично технологичният гигант да си партнира с официалния източник на данни. Или поне такава практика се забелязва от опита му с повечето градове, които към настоящия момент са над 18 хиляди.

В сайта на Google Maps Transit е описано, че градовете които желаят да се включат в услугата, трябва да предоставят данните си доброволно и безплатно. Като предимства за тях са посочени привличането на повече туристи, увеличената мобилност и по-лесният достъп за гражданите. Това е класическият подход на Google - компанията получава безплатни данни, които й помагат да профилира по-добре хората и съответно след това да се продава по-добре рекламата за тях.

За разписанието на градския транспорт Google се обръща най-вече към компаниите, които го управляват, но има и други възможности за тези, които желаят да предоставят данни. Това може да са частни агенции, софтуерни компании, технологични консултанти или други. Условията са да предлагат обществено достъпна услуга, която работи с фиксирани маршрути, както и данните да са в определен формат.

## От Украйна за София
Доставчикът на част от данните за София всъщност се намира на стотици километри от самата столица. Седем години след старта на Google Maps украинската компания EasyWay прави възможно данните за градския транспорт в София да са достъпни по удобен начин. Тя е посочена като източник от Google, който излиза под възможните упътвания за определен маршрут. Едноименното приложение на [**EasyWay (eway.bg)**](https://www.eway.bg/bg/cities/sofia) оперира в няколко различни страни, но дава информация за разписанията и движението на автобусите/тролеите в реално време единствено в някои градове на територията на Русия и Украйна.

<br><img src="https://lh3.google.com/u/0/d/1N4gVO5UAY8jrbHS5HNNBgmhD8yQXi0or" alt="Italian Trulli">



От украинската компания казват, че това се дължи на отказа от съдействие на официалните оператори на обществения транспорт в другите градове. Един от тях е именно София.
> **В момента не предоставяме разписания или данни в реално време, тъй като sofiatraffic.bg отказва сътрудничество.**


Според условията за партньорство на Google обаче EasyWay трябва да разполага със законно разрешение от ЦГМ, за да предоставя тази информация. Това е пречка за украинската платформа и затова тя се ограничава само до предоставянето на маршрути, интервали на движение, цена на билета и работни дни. А тези данни според Шерстюк са събрани от самия екип на компанията.

## Окото на Google
За Google обаче това не е голям проблем. След като компанията има маршрутите на градския транспорт в София от EasyWay, тя използва няколко различни източника, за да получи данните за разписанието и движението на отделните автобуси/трамваи/тролеи. Информацията се **сглобява от анонимните данни, които се получават от няколко места** - смартфони с инсталиран Google Maps (без iPhone), плюс други компании, които са се съгласили да ги споделят - фирми за коли под наем, таксита и пр. Друг начин е използването на ресурса на тълпата. Така Google (вероятно) e в състояние да идентифицира, че дадено превозно средство е от градския транспорт, да съпостави данните с тези за маршрутите и да стигне до извода, че това е например кола от тролейбусна линия №2, която ще пристигне на вашата спирка след четири минути.

## В ръцете на гражданите
Не само Google обаче разчита на информацията, която получава от хората. Използването на ресурса на тълпата (crowdsourced data) всъщност седи в основата на транспортното приложение Moovit. Това му позволява да дава точна информация за трафика в градове като София, в които не си сътрудничи с транспортни компании. Приложението използва основните данни на ЦГМ само на базово ниво. Цялата друга информация, която предоставя, е благодарение на общността към платформата, наречена The Mooviters community. 

## Има ли желание
През последните години са правени опити за подобни на Moovit приложения, които да предоставят данни за публичния транспорт в София. За създаването им може да се използва достъпният в интернет практически нелегално отворен код. В сайта Github е публикувана неофициалната документация на API към Центъра за градска мобилност, която се използва от **sofiatraffic.bg**.

В описанието, дадено от автора, е посочено, че тя е предназначена да послужи на разработчиците за създаването на по-добри приложения за трети страни. Според някои от тях обаче ЦГМ възпрепятства достъпа до данните.

Това отношение обаче е на ръба на закона. След последните промени в Закона за електронно управление и Закона за достъп до обществена информация институциите, предоставящи обществена услуга, **се задължават да предоставят достъп до данните си** и чрез българския електронен портал за отворени данни **data.egov.bg** . Въпреки това тези, които нямат желание да го направят, има как да избягат от отговорност.

В официалното си прессъобщение от ЦГМ коментират, че дружеството подкрепя всички инициативи и услуги, които стимулират използването на градски транспорт, и свободно предоставя при поискване данни за създаване на иновативни продукти в услуга на пътниците. В него се казва още, че ЦГМ ще подкрепи и съдейства на всеки, който иска актуална и точна информация, чрез която да се стимулира използването на обществения транспорт. А ние, гражданите, може само да се надяваме това да е новата политика след множество откази.

# Спор между ЦГМ и метрото пречи разписанията да влязат в Google Maps

Ако въведете в Google Maps локация в София, до която искате да стигнете, приложението ще ви каже, че с кола ще стигнете например за максимум 17 минути, докато с градския транспорт ще ви отнеме поне 45 и ще ви струва 3.20 лв. В този случай решението ви най-вероятно ще е да се качите в колата.

За да не се случва това и да не се насърчава пътуването с автомобил, е важно София да вкара движението на градския транспорт в реално време в приложения като Google Maps, Moovit, Citymapper (някои от тях разчитат на информация от потребителите за точността на транспорта). Така ще знаете кога да излезете от вкъщи, за да не чакате излишно, или кога да тръгнете от работа, за да се качите направо на идващото метро.

Доскоро причината това да не се случва беше, че Центърът за градска мобилност **не си отваряше данните**. Наложи украинска фирма да ги предоставя на Google, но с уговорката, че те не са в реално време, а се взимат от графика им. Който обаче е крайно неточен.

Сега вече общината има данни за пътуванията на всички линии от наземния транспорт, знае къде и колко закъсняват, доколко са ефективни, колко хора пътуват в тях във всяка минута Но въпреки това не може да направи нищо, тъй като все още няма пълна информация за метрото. Което в крайна сметка пречи да се направят оптимизации, така че да не се харчат пари за отдавна неефективни линии.


## Данни, които Google иска, но общината - не

Така София се намира в парадоксална ситуация, при която знае как всеки пътува в рейсовете, трамваите и тролеите, но остава сляпа за пътниците под земята, които иначе са най-удобни за отчитане. Това е ефект от спора между двете транспортни дружества ЦГМ и "Метрополитен", след който продължава да не е ясно и дали "Метрополитен" ще продължи да продава собствени билети само за пътуване в метрото и защо не е част от единната система за електронно таксуване, която заработи през 2021 г. 

"Метрополитен", който продава около ⅕ от всички превозни документи, фактически е изключен от тикет системата. Така там вие можете да си купите само превозен документ за метрото, но всички останали превозни документи ги няма там, макар и поръчката за 97 млн. лв. да включва интеграция с метрото", коментира общинският съветник от "Демократична България" Симеон Ставрев по време на пресконференция, на която представи идеята на групата за тарифна политика, която стъпва на анализа на данни от ЦГМ.

До разрешаването му софиянци ще плащат за съществуването и поддържането на две системи и неефективен градски транспорт. Ако ги има, данните могат да вършат чудеса: например да се синхронизират така разписанията, че след като слезете от автобуса и искате да се прикачите в метрото, то да дойде веднага. Или пък да знаете кога наистина ще дойде рейсът още докато сте си вкъщи. ЦГМ дори е получила запитване от Google за споделяне на данните си за градския транспорт, така че Maps да ги предоставя в реално време, но не може да го направи, защото не разполага с цялата картинка.

> София вече има цялата необходима информация за движенията на хората и може да предложи услуга, базирана на данните, а не на графици, правени преди години
{.is-info}





