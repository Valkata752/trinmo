---
title: Защо в Германия има фалишиви спирки?
description: Транспорт, инфраструктура и мобилност
published: true
date: 2023-06-19T15:17:34.292Z
tags: 
editor: markdown
dateCreated: 2023-06-19T15:10:19.773Z
---

Кой ли не е чувал за пунктуалността на германците? Ако автобусът се очаква да пристигне в 09:02 часа, той непременно ще бъде на спирката в точната минута. Но ако не пристигне, а забележите, че чакащите кротко до вас са мили пенсионери, то най-вероятно се намирате на фалшива спирка.

:busstop: Знак „Н“, който означава Haltestelle („спирка“), навес и разписание на пристигащи автобуси – бихте си помислили, че всеки момент ще дойде следващият автобус. Но такава фалшива спирка обикновено се намира близо до хоспис или дом за стари хора. Понякога фалшивите спирки се слагат и в самия двор на социалните заведения. Те стоят там не за да залъгват туристите, а за да защитят пациентите на медицинските центрове.

<table style="width:100%">
  <tr>
    <td style="width:400px"><img src="https://drive.google.com/uc?id=1w1vtEJpNulScWX9KSxxPMacsdkSPI5D1"></td>
    <td><b>Често хората, страдащи от деменция или болест на Алцхаймер, живеят в миналото</b><br>Попадайки в болница или дом за стари хора, те се опитват да избягат. Спирката се оказва тяхното спасение – само трябва да отидат под навеса и да изчакат следващия автобус за вкъщи. Но един истински автобус би ги закарал в неизвестна посока, а откриването на изгубил се стар човек в големия град е доста трудна задача. </td>
  </tr>
  <td colspan=2 >ℹ️ https://de.wikipedia.org/wiki/Scheinbushaltestelle ⭐</td>
</table>



Затова фалшивата автобусна спирка на обществен транспорт помага на болничния персонал по-бързо да се натъкне на избягал пациент и да го върне обратно на сигурно място. Понякога дори не се налагат преговори: някои болни просто прекарват известно време на спирката и забравят на къде са се запътили.

Първите фалшиви автобусни спирки в Германия се появили през 2006 година. Идеята се оказала толкова успешна, че скоро започнало изграждането на съоръженията из цялата страна. Фалшивите спирки често са критикувани заради това, че дават лъжливи надежди на страдащите пациенти. Някои критици пък предлагат усъвършенстването им с добавяне на допълнителни рафтове с книги, кресла и снимки.  Като цяло местите жители са наясно с функцията на фалшивите спирки, но разбира се, често се случва чужденците и туристите да застанат в очакване на автобус, който така и не идва.

Фалшивите автобусни спирки се използват при грижите за пациенти с деменция . Хората, страдащи от деменция, често имат проблеми с краткосрочната памет и с напредването на болестта живеят все повече в миналото. Те искат да се върнат в старата позната среда или да следват стари ритуали. Поради това те са неспокойни и отиват на автобусна спирка, за да изчакат следващия автобус, твърдо вярвайки, че той ще ги отведе у дома от това място.

Казват, че краткият престой на автобусната спирка е достатъчен, за да забрави жителят причината за намерението си да пътува. След това той се връща в дома и понякога има твърдото убеждение, че е бил някъде другаде. Целта на спирката е да се намали рискът обитателите да се загубят извън дома и да се наложи да бъдат търсени от медицинските сестри. Няма научни изследвания за ефективността на фиктивните автобусни спирки.

:de: https://www.biologie-seite.de/Biologie/Schein-Bushaltestelle