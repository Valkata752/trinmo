<!--
title: Транспорт пред колапс
description: Транспорт, инфраструктура и мобилност
published: true
date: 2022-07-27T10:22:42.822Z
tags: 
editor: ckeditor
dateCreated: 2022-07-24T11:34:37.733Z
-->

<h2>&nbsp;<strong>Ще чакат ли софиянци по-дълго по спирките и заплашен ли е столичният градски транспорт от фалит?</strong></h2>
<p style="text-align:justify;">&nbsp;&nbsp; &nbsp;</p>
<figure class="image"><img src="/49980357186_f2c9a5b1e5_o.jpg"></figure>
<p style="text-align:justify;">&nbsp; &nbsp; &nbsp;Пандемията от Ковид-19, както и последвалия скок в цената на енергоносителите изправи транспорта в България пред финансов колапс. Засегнати са както частните, така и общинските транспортни оператори, но най-осезаем е проблемът в столицата. В ефира на БНТ, председателят на Съюза на транспортните синдикати към КНСБ Екатерина Йорданова заяви, че общественият транспорт в страната се нуждае от държавна подкрепа, а градският транспорт в София в частност се нуждае от 178 млн. лв., за да продължи да функционира нормално. В столицата е концентрирано 1/3 от населението на страната и тук общественият транспорт е най-развит.</p>
<p style="text-align:justify;">&nbsp;&nbsp;През 2019 г. "Център за градска мобилност", "Метрополитен", "Столичен електротранспорт" и "Столичен автотранспорт" са реализирали приходи от продажба на превозни документи в размер на 170,5 млн лв. През 2020 година, в която започна пандемията, приходите намаляват до 111,3 млн. лв. През следващата 2021 г. се наблюдава известно нарастване на приходите - 117 млн. лв., а през 2022 г. се залагат прогнозни постъпления от продажба на карти и билети в размер на 131,5 млн. лв., допълни още Йорданова.</p>
<p style="text-align:justify;">&nbsp; &nbsp; На провелото се в понеделник извънредно заседание на Комисията по транспорт и пътна безопасност към СОС, шефовете на транспортните дружества изнесоха данни за актуалното състояние на обществения транспорт.&nbsp;</p>
<p style="text-align:justify;">&nbsp;&nbsp; &nbsp;Трамвайният оператор "Столичен електротранспорт" декларира разходи за електроенергия за 2021 г. в размер на 13 млн лв., а само за януари тази година дружеството е натрупало сметка в размер на 3,8 млн лева. 4,4 млн. лв. са разходите за 2022 г. на "Метрополитен" за електроенергия, поддръжка и консумативи. Директорът на софийското метро проф. Стоян Братоев допълни още, че ръководеното от него дружество има просрочени задължения към СДВР на стойност 6,5 млн лв. Общите дължими средства достигат 10,9 млн лв.&nbsp;</p>
<p style="text-align:justify;">&nbsp;&nbsp; &nbsp;Задълженията на общинския автобусен превозвач "Столичен автотранспорт" към доставчици на горива и друг вид разходи към края на месец януари 2022 г. възлизат на 21,3 млн лв, от тях 17,3 млн. лв. са просрочени.<br>&nbsp;</p>
<p style="text-align:justify;">&nbsp;&nbsp; През последните години периодично избухваха редица скандали за лошо управление и корупция в общинските транспортни предприятия. Не липсваха и сигнали за неизгодни за общинския бюджет договори с частните превозвачи, които обслужват част от линиите в града. Дали при по-добро и прозрачно управление на транспорта в столицата, ситуацията днес би била по-добра е трудно да се предположи. Ясно е друго, че при трикратно увеличение на цените на енергоизточниците и&nbsp;при ограничени постъпления, дори и най-добрият мениджмънт не би могъл да се справи. Към настоящия момент транспортните оператори пестят от всичко, което не е крайно необходимо и наложително за изпълнение на дейността. Пътниците усещат липсата на отопление и лошата хигиена в някои превозни средства. Все по-честа гледка са и непочистени спирки и неподдържани съоръжения, част от активите на транспортните дружества.&nbsp;</p>
<p style="text-align:justify;">&nbsp;&nbsp; &nbsp;В свои телевизионни участия столичният градоначалник Йорданка Фандъкова заяви, че пред нея не стои въпросът за повишаване на цената на билетчето, тъй като това допълнително ще затрудни хората и ще доведе до още по-голям отлив на пътници. На практика излиза, че ако в държавния бюджет не бъдат заложени необходимите средства за подкрепа на софийския градски транспорт, Общината ще бъде принудена да намали броя на превозните средства, които излизат на линия и софиянци ще чакат повече по спирките. При такъв развой на събитията, много от тях вероятно ще изберат личния автомобил, което допълнително ще натовари и без друго кошмарния софийски трафик.</p>
<p style="text-align:justify;">&nbsp; &nbsp;Спадът в постъпленията от продажбата на превозни документи, драстичното увеличение на цената на елекроенергията и горивата, доведе публичния транспорт не само в София, но и в останалата част от страната, в невъзможност да оцелее без държавна подкрепа. Редица села останаха без обществен транспорт. Превозвачите отказват да обслужват малките населени места поради слабия пътникопоток, липсата на достатъчна финансова подкрепа от страна на общините и държавата, както и заради лошото състояние на пътищата. Ниският жизнен стандарт на населението в тези малки населени места, изключва възможността за увеличаване на цените на билетите, тъй като това ще доведе до допълнително намаляване на търсенето на услугата.&nbsp;</p>
<p>&nbsp;</p>
<p><strong>Автор: Любомир Найденов</strong></p>
