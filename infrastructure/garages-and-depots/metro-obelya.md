---
title: депо Обеля
description: Транспорт, инфраструктура и мобилност
published: true
date: 2025-01-22T08:49:31.400Z
tags: 
editor: markdown
dateCreated: 2022-08-11T11:38:24.017Z
---

<table style="width:100%">
  <tr>
    <td style="width:400px"><img src=""></td>
    <td><b>Депо Обеля </b><br> Депото е разкрито на ... <br>Обслужва линии... </td> 
  </tr>
      <td colspan=2 >ℹ️ Адрес</td>
</table>




# История

Метродепо „Обеля“ е депо, обслужващо Софийското метро. В него се съхраняват, поддържат и ремонтират метровлаковете от първи и втори метродиаметър. Трети метродиаметър се обслужва от депо „Земляне“. Изграждането на депо „Обеля“ започва през края на 80-те години на 20 век. Въведено е в експоатация заедно с първите 5 станции на метрото на 28 януари 1998 г. В периода 2010 – 2012 г. депото е ремонтирано и модернизирано.

Наред с това влакчетата, циркулирайки като кръв из подземните вени на София, улесниха живота на около 320 000 души, които всеки ден избират да стигнат до работните си места именно по този начин. Малцина обаче се запитват как изглежда **домът** на мотрисите, който е обозначен на всички карти на "Метрополитен" по станциите, показващи маршрутите на настоящите и бъдещи линии. 

Малцина знаят, че за метрото се грижат над 500 души, които редовно проверяват изправността на машините и са готови да реагират моментално при авария.   
Постройките се простират на цели 300 дка. Самото създаване на комплекса започва още в края на 80-те години на миналия век, когато стартира и изграждането на подземната железница в столицата. Всяка вечер в огромния комплекс се прибират 52 влака (40 нови и 12 стари модела). След като се озоват "у дома", мотрисите преминават през задължително вътрешно почистване и технически преглед, за да са готови за курсовете на следващия ден.  
  
В старите халета на депото се извършват малките ремонти, които се появяват на няколко хиляди километра. Те са оборудвани с 10 гаражни коловоза с дължина за гариране на по два влака всеки или общо за 20 влака. Една от гордостите на комплекса е специален канален струг за препрофилиране бандажите на колоосите при изминаване на определен брой километри от влаковете и износване реборда на колелата. Началникът на парка го нарича "Мерцедесът на струговете", добавяйки че машината е доста скъпа и е доставена специално от Германия за нуждите на метрото ни.  
  
**Автоматизирана мивка излъсква мотрисите** 

В съседство се намира автоматизираната мивка, която излъсква влакчетата преди да поемат в тунелите под столицата. Водата идва директно от кладенеца, с който разполагат в депото. Преди това неуморен екип от чистачки минава през купето, за да обере случайно или нарочно оставените боклуци. Едно от най-големите предизвикателства обаче е премахването на надписите и лепенките.

Милошев обясни, че са опитвали с различни видове препарати за почистване на интериора, като за момента са се спрели на италиански продукт, който успешно преборва маркерите на тийнейджърите. За нарисуваните отвън влакове има специална камера за боядисване, която ги освежава и връща безупречния им вид. Началникът на парка ни разказа още, че понякога са прибирали мотриса само заради надраскване, което трябва да се отстрани. Куриозното е, че нямали почти никакви проблеми с фенове след футболни мачове.

**Корпус за бързо реагиране** 

В депото разполагат със специален корпус за аварийни ситуации. Той е разположен в четири халета с обща площ 10 600 кв. м. Помещенията са специализирани за извършване на ремонт на отделните части на метровлаковете. Две от тях са с ревизионни канали и крикове, с които се вдига коша на вагоните на цял влак. Там се извършва и ремонт и на цялото електрическо и пневматично оборудване на влака.

Талигите заедно с тяговите двигатели се прехвърлят в хале № 4 по вътрешен технологичен път, където се ремонтират. В този корпус се извършват и цялостните рехабилитации при достигане на определен пробег на влака. Милошев ни разкри, че един влак изминава на ден между 300 и 500 км, което е долу-горе разстоянието от София до Варна. В "пенсия" излизат мотрисите на над 1 млн. км, които се достигат средно за около 30 г. При добра поддръжка обаче този срок може да се удължи, смята началникът на парка.

**Денонощният транспорт е трудно постижим** 

Денонощна експлоатация на метро линиите е невъзможна, тъй като машините се движат по съоръжение и релси, които трябва да се поддържат. Ако трасетата са в постоянна експлоатация, няма да има време за проверки и рехабилитация, смята Валери Милошев.

Според него изключения са допустими по големи празници, когато потокът от пътници е по-значителен и може да се подсигури безопасно движение чрез допълнителни усилия. В дългосрочен план обаче не би било толкова ефективно, тъй като едва ли ще има и толкова хора, които да ползват метрото през делничните вечери.

# Обслужвани линии и подвижен състав

М1, M2, M4
