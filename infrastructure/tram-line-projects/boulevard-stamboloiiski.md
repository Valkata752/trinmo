---
title: Трасе по бул. Стамболийски
description: Транспорт, инфраструктура и мобилност
published: true
date: 2023-04-14T06:08:59.738Z
tags: 
editor: markdown
dateCreated: 2023-04-14T05:27:30.066Z
---

# 1 ОБЩИ ПОЛОЖЕНИЯ

Настоящият проект по част „Релсов път“ обхваща подновяването на трамвайния релсов път по бул. “Александър Стамболийски“, от кръстовището с бул. “Константин Величков“ до трамвайно ухо „Западен парк“. Проектът е изработен е по „Техническо задание за проектиране на реконструкция на трамваен релсов път по бул. “Ал. Стамболийски“ от бул. „К. Величков“ до трамвайно ухо „Западен парк““ за част Релсов път на „Столична Община“.

Настоящият проект е изготвен на работна фаза на проектиране. Предвижда се реконструкция на трамваен релсов път по бул. “Ал. Стамболийски“, реконструкция на кривите, стрелките и кръстовките в кръстовище с бул. „Вардар“, както и реконструкция на трамвайно ухо „Западен парк“. Директното трасе е с дължина от ~3084м единичен коловоз; трамвайното ухо е с два кръга, обща дължина ~320м единичен коловоз.

# 2 СЪЩЕСТВУВАЩО ПОЛОЖЕНИЕ

Трамвайният релсов път по бул.”Ал. Стамболийски” е строен през 1988 год. по унгарски способ от безстеблени релси монтирани в специални трамвайни панели. Трамвайните панели в участъка са обрушени, с оголена армировка, на места с липсващи гумени елементи. Трамвайните релси тип В53 са вълнообразно износени с множество счупвания. Състоянието на релсовия път е критично – при възникване на нови неизправности се застрашава сигурността на движение на трамвайните мотриси.

# 3 ОБХВАТ НА РАБОТНИЯ ПРОЕКТ

Реконструкцията на релсовия път започва от НС 156 за коловоз „отиване“ и НС 157 за коловоз „връщане“. Реконструират се всички спиркови перони в участъка. В кръстовището с бул. „Вардар“ е необходима подмяна на жп кръстовката, както и стрелки №№ 140, 141, 148, 149, 67, 69, и кръстовките към тях. По линия №8 в посока ж.к. „Люлин“ реконструкцията обхваща границата безбаластов-баластов релсов път, включвайки преходни релси и отводняване. Реконструира се ухо „Западен парк“ по външния и вътрешен кръг включително двойно-дъгови стрелки №№ 160 и 161.

<img src="https://lh3.googleusercontent.com/u/1/drive-viewer/AAOQEOT3nxDhzohX4APv4HEOmbSDXLAfcZ1B5fHBm4ZkMMX0CzVgJ9J2KK5QpVeMLfSFyUP4qTHCXnMvb2BVe2dNJefnftviqw=w1920-h854" >

# 4 ПРОЕКТНО РЕШЕНИЕ

## 4.1 СИТУАЦИЯ И НАДЛЪЖЕН ПРОФИЛ

В план е съблюдавана геометрията на съществуващото положение, както и уличната регулация. Реализираните минимални отмествания по ос и ниво са вследствие привеждането на съществуващата геометрия в съответствие с нормативните изисквания. В краищата на участъците нивелетите са привързани към съществуващото положение по ниво и наклон, като дадените в надлъжните профили коти са получени от дадената в част „Геодезия“ работна основа. Точките, които трябва да служат за отправни при строителството са дадени на ситуационните чертежи. Елементите на хоризонталната и вертикалната геометрия на коловозите са приложени в регистри към настоящия проект.

## 4.2 ГОРНО СТРОЕНЕ

Конструкцията на горното строене на релсовия път в участъци 1 и 2 е безбаластов релсов път, съставен от релси, анкерна скрепителна система, състояща се от нова реброва подложка, тирфон, дюбел, еластично скрепление, шумо- и виброизолиращи елементи и стоманобетонна плоча, изпълнена по системата „плаваща плоча“.


# ПОСОТ
Строителният обект се намира на бул. Ал. Стамболийски от бул. Константин Величков до крайно трамвайно ухо “Западен парк”. Предвидена е цялостна реконструкция на трасето, включваща релсов път, пътни платна и тротоари. Изпълнението на строителните работи ще се извърши на пет етапа, за които е разработен проект за временна организация на автомобилното движение. Въз основа на временната организация са разработени и планове за организация на системата на обществения транспорт (ПОСОТ). Във етапите на строителство се предвижда пълно затваряне на трамвайното движение, което води до промяна на маршрутите на обслужващите линии движещи се по бул. Ал. Стамболийски и организиране на заместващи автобусни маршрути. Районът, в който се намира обекта се обслужва от две трамвайни линии №№ 8 и 10 и три автобусни - №№ 56, 72 и 77. 

За трамвайна линия № 10 е разработен временен маршрут, който ще важи за целия период на строителството. 

За обслужване на района с обществен транспорт са разработени временни автобусни маршрути – А8ТМ и А-10ТМ в зависимост от временната организация в етапите на строителство. 

Плановете на временна организация на обществения транспорт са показани на Чертежи от 1 до 5. 

В таблици са посочени данни за експлоатационните характеристики на обслужващите линии. Приложение 1 Също така в таблици са представени и експлоатационните характеристики на временните и променените маршрути. 

Приложение 2 Временните маршрути на линиите са показани в Приложение 3 Организация на системата на обществения транспорт. Маршрут на временна трамвайна линия № 10 – в посока ж.к. Западен парк от бул. Ал. Стамболийски, надясно по бул. Константин Величков, наляво по ул. Цар Симеон до гара Захарна фабрика - двупосочно. 

Промяната на маршрута на трамвайна линия № 10 ще важи за целия период на строителството с изключение в етап 5, където линията се възстановява. 

## Етап 1:
Ремонтен участък – южното пътно платно и релсов път на бул. Ал. Стамболийски от бул. К. Величков до бул.Вардар. Промяната в маршрута на трамвайна линия №10 важи за етап 1. Трамвайна линия № 8 се закрива и се замества с временен автобусен маршрут - А-8ТМ. Маршрут на временна автобусна линия № А-ТМ 8 – заместваща трамвайни маршрути №№ 8 и 10 – От ухото в ж.к. Люлин 5 наляво по бул. Добринова скала, наляво по бул. Панчо Владигеров, надясно по бул. Царица Йоана, по бул. Тодор Александров, надясно по бул. К. Величков, надясно по северното пътно платно – двупосочно на бул. Ал. Стамболийски до бул. Вардар и по северното платно на бул. Ал. Стамболийски до ухото в ж.к. Западен парк- двупосочно. Автобусите ще спират на всички съществуващи спирки по маршрута и на разкритите временни спирки. Маршрутите на автобусни линии №№ 56, 72 и 77 не се променят, а автобусите спазват въведената временна организация на движение. Временната организация на обществения транспорт е показана на Чертеж 1. 

<img src="https://lh3.googleusercontent.com/u/1/drive-viewer/AAOQEOT251ds142fRw6noewt8JH_v5Ndsz51r729jEV-wZrGLoWgRDXd_nP_-HiUvt-WlR0BgK6P6YLhXTIhUMSAp5ZJFPN5=w1920-h854" >


## Етап 2:
Ремонтен участък – северното пътно платно на бул. Ал. Стамболийски от бул. К. Величков до бул. Вардар. Промяната в маршрута на трамвайна линия №10 важи за етап 2. Трамвайна линия № 8 остава закрита и се замества с временен автобусен маршрут - А-8ТМ. Маршрут на временна автобусна линия № А-ТМ 8 – заместваща трамвайни маршрути №№ 8 и 10 – От ухото в ж.к. Люлин 5 наляво по бул. Добринова скала, наляво по бул. Панчо Владигеров, надясно по бул. Царица Йоана, по бул. Тодор Александров, надясно по бул. К. Величков, надясно по южното платно на бул. Ал. Стамболийски до бул. Вардар и по южното пътно платно на бул. Ал. Стамболийски до ж.к. Западен парк - двупосочно.
Автобусите ще спират на всички съществуващи спирки по маршрута и на разкритите временни спирки. Маршрутите на автобусни линии №№ 56, 72 и 77 не се променят, а автобусите спазват въведената временна организация на движение. Автобусите ще спират на всички съществуващи спирки по маршрута и на разкритите временни спирки. Маршрутите на автобусни линии №№ 56, 72 и 77 не се променят, а автобусите спазват въведената временна организация на движение. Временната организация на обществения транспорт е показана на Чертеж 2. 3 

<img src="https://lh3.googleusercontent.com/u/1/drive-viewer/AAOQEORJar6FN-SNIicSYIbu2SRDe6heAvMxHvCEhFSmQuOrKqD1GFibs_w0rLLJK57oB1HcPURjqcMHCbQVxXN8MT_2CJq7=w1920-h854" >


## Етап 3:
Ремонтен участък – пътни платна и релсов път на бул. Ал. Стамболийски от бул. Вардар до ул. Булина ливада. Маршрут на временна автобусна линия № А-8ТМ. – заместваща трамвайни маршрути №№ 8 и 10 – От ухото в ж.к. Люлин 5 наляво по бул. Добринова скала, наляво по бул. Панчо Владигеров, надясно по бул. Царица Йоана, надясно по ул. Булина ливада, надясно по Ал. Стамболийски и обратен завой до ул. Булина ливада, надясно и после наляво по ул. Суходолска, надясно по бул.Вардар, наляво по бул. Възкресение наляво по бул. К. Величков, наляво по Т. Александров и по маршрута до ж.к. Люлин 5 Маршрут на временна автобусна линия № 56.- от кв. Суходол линията се скъсява до ухото в ж.к. Западен парк. Маршрут на временна автобусна линия № 72.- маршрутът на линията се запазва. Маршрут на временна автобусна линия № 77.- от пл. Централна гара по маршрута си до бул. Тодор Александров, наляво по Тодор Александров, надясно по бул. К. Величков, надясно по бул. Възкресение и по маршрута си до ухото в ж.к. Западен парк - двупосочно Промяната в маршрута на трамвайна линия №10 важи за етап 3. Автобусите ще спират на всички съществуващи спирки по маршрута и на разкритите временни спирки. Временната организация на обществения транспорт е показана на Чертеж 3. 

<img src="https://lh3.googleusercontent.com/u/1/drive-viewer/AAOQEOQGnEJIea8c2RVjgipllob-DXRbG6molQTyaje8yo-pev1lrtd5GKuMryd3PPuRBMK1Wz4Fr3YhJ8712xRF4sUPkXn3=w1920-h854" >

## Етап 4: 
Ремонтен участък – северното пътно платно, релсов път и част от автобусно ухо Западен парк на бул. Ал. Стамболийски от ул. Булина ливада до ул. Западна. Промяната в маршрута на трамвайна линия №10 важи за етап 4. Трамвайна линия № 8 се възстановява. Маршрут на временна автобусна линия № А-10ТМ – заместваща трамваен маршрут № 10 – от спирка „ж.к. Красна поляна„ при ул. Добротич надясно по южното платно на бул. Ал. Стамболийски до бул. Вардар, по бул. Ал. Стамболийски, наляво по бул. К. Величков, наляво по бул. Тодор Александров, наляво по бул. Вардар, надясно по бул. Ал. Стамболийски до спирка „ж.к. Красна поляна и обратен завой при ул. Добротич . 4 Маршрут на временна автобусна линия № 56 – от ул. Суходолска, надясно по бул. Възкресение, обратен завой при ул. Добротич към кв. Суходол - двупосочно Маршрут на временна автобусна линия № 72- по маршрута си до бул. Възкресение и обратен завой при спирка „ж.к. Красна поляна„ към хотел Плиска - двупосочно Маршрут на временна автобусна линия № 77- по маршрута си до бул. Възкресение и обратен завой при спирка „ж.к. Красна поляна„ към пл. Централна гара. - двупосочно Автобусите ще спират на всички съществуващи спирки по маршрута и на разкритите временни спирки. Временната организация на обществен ия транспорт е показана на Чертеж 4.

<img src="https://lh3.googleusercontent.com/u/1/drive-viewer/AAOQEOQJ4sonnH3VQ_aBABAnMcB1Z7mllbb1OsmBcNKVJuYRnUH3sAdrPwjPEanI4WfP3GjDHgUpHS8vd1b8gZQhwiZI1YN04A=w1920-h854" >


## Етап 5: 
Ремонтен участък – южното пътно платно на бул. Ал. Стамболийски от ул. Западна до ул. Булина ливада. Трамвайна линия № 10 се възстановява. Маршрутите на автобусни линии №№ 56, 72 и 77 се възстановяват, а автобусите спазват въведената временна организация на движение. За всеки променен маршрут се разработват временни разписания за движение по съответните приложения. 

<img src="https://lh3.googleusercontent.com/u/1/drive-viewer/AAOQEOSLrop38KVsuYyKSZey0yRp0cg8PXj1U_Hyy6AnfM0mYkrgqZyxAKyWfN53VkKCK4HRVXJEnaJ4DAYNnTmfff3ydtTf3g=w1920-h854" >


Срокът за временната организация на маршрутите на обществения транспорт ще бъде съобразен с графика на строителството. Промяната на маршрутите на МГТ се извършва след издаване на Заповед от Столична община.


