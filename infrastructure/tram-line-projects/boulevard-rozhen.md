---
title: Реконструцкция бул. Рожен
description: Транспорт, инфраструктура и мобилност
published: true
date: 2023-11-03T12:22:23.360Z
tags: 
editor: markdown
dateCreated: 2022-07-20T11:15:12.453Z
---

ОБЯСНИТЕЛНА ЗАПИСКА І. Обща част Настоящият идеен проект е изготвен по възлагане на инвеститора Столична община с писмо с изходящ No СО А16 – ВК08-12011/05.08.16г. 

Предмет на разработката е реконструкция на трасето на тамвайна линия от 0+006,54 (край съществуващ трамваен панел) до км 1+588,01 (СКГТ „Трансремонтстрой”). 

Тази реконструкция се налага поради разширение на бул. „Рожен“ (от железопътната линия „Биримирци – Волуяк“ до новопостроената Северна скоростна тангента). 

## ІІ. Проектна разработка 

### 1. Ситуация и разположение на коловозите

Общата дължина на трасето е 1588 м – двоен коловоз. Разположението на коловозите – път „отиване“ и път „връщане“ е както следва: - от край траверсови панели – начало на реконструкцията на релсовия път – на км 0+006,54 (съгласно пикетажа – т. 3) до км 0+070,01 (т.8) междуосието е 3,00 метра; - от км 0+110,01 (т.12) до км 1+472,99 (т.98) междуосието е 3,70 метра; - от км 1+479,66 (т.100) междуосието намалява на 3,50 м, като до края на участъка – км 1+588,01 междуосието достига – 3,00 м.
Съгласно изискванията на възложителя се запазва възможността за ползване на съществуващото „ухо“ „Васил Коларов” (съоръжение за обръщане посоката на движение). 


<img src="https://drive.google.com/uc?id=1w_Znsl6cO3hDMGWqvnYPhOefGmVagb_h">

### 2. Конструкция на трамвайния релсов път

По проект трамвайният релсов път е теснолинен – с междуосие 1009 мм. 

2 Конструкцията на релсовия път е, както следва: 

2.1. Железопътни релси тип 49 върху стоманобетонови траверси и баластова призма – от км 0+0009,54 до км 0+214,55; от км 0+297,30 до км 0+549,66; от км 0+585,66 до км 1+139,42 – с обща дължина 2 016 м. Тази конструкция на релсовия път е проектирана по изрично искане на възложителя и се състои от: - железопътни релси тип 49 с дължина 25 м; - еластично скрепление SKL 14; - стоманобетонови траверси – минимум 1600 бр/км за безнаставов път; - баластова призма от трошен камък за железопътни линии; - противозамръзващ пласт от трошен камък за пътни основи; - геотекстил; - дренаж. 

2.2.Трамвайни релси върху стоманобетонови плочи и асфалтобетоново покритие за „ухо” и кръстовища. Тази конструкция се състои от: - улейни трамвайни релси тип NT1, NT3 (чешки стеблени релси) с дължина 18 м.; - непрекъсната подложна гумена лента; - гумени виброизолационни странични елементи; - преработена реброва подложка с „мустаци”; - скрепление „К”; - носеща стоманобетонова плоча - с ширина 1,80 м и дебелина – 21-25 см. Стоманобетоновите плочи са оразмерени за колона трамвайни мотриси.
В средата – между релсите, стоманобетоновите плочи са оформени с наклон към осите на коловозите, като през 1,00м имат дренажни отвори ф110 за пропускане на попадналите в конструкцията води. Свързването на релсите в коловози се предвижда да стане чрез: - заварки на релсовите нишки; - кръгли за правите напречници ф24 през 1,50м – електроизолирани с гумени „тръба-маркуч”, като за кривите с R≤200м се предвижда напречниците да са плоски с двойно „Т” сечение; - преработени /удължени за петата от 180мм на релсите тип NT1, NT3 / стандартни реброви подложки за жп линии; - замонолитване от носещите плочи. Релсите за криви с R<200м задължително трябва да бъдат машинно огънати. Предвижда се стоманобетоновите плочи да са върху трошен камък за пътни основи с дебелина от 35-40см или съществуваща основа при доказване на модул на еластичност от 60 МРа. 

### 3 Основните изисквания към гумените околорелсови елементи са:

- да са изработени от плътна еднородна вулканизирана гума, без пори по повърхността; - да са маслоустойчиви; - твърдост по Шор – 70 единици; - водопопиваемост – не повече от 2% по маса; - ел.съпротивление – не по-малко от 0.5х1011 ом.см; - подложната лента и страничните уплътнители, поломермодифицирания битум около главата на релсата да следват формата на релсовото сечение. Смяната от един вид релсов тип на друг се осъществява посредством преходни парчета с дължина минимум 6,00 м и максимум 12,50 м. При смяна на конструкцията – първите 4 траверса трябва да се бетонират отдолу – да се подпрат с плоча, с дебелина 15,00 см, с цел укрепване. 

### 4. Надлъжен профил

Изготвени са надлъжни профили в мащаб 1:2000 – за дължините и 1:200 – за височините на трамваен път „Отиване”, път „Връщане”, на ново „ухо“ – външен коловоз и на старо „ухо“ – външен коловоз. При нивелацията e използван изходен нивелачен репер НР96 с кота 569,567 м – Балтийска височинна система. Надлъжните наклони са съобразени със съществуващото застрояване в района. В участъка от км 0+006,54 до км 205,09, където се извършва реконструкция на съществуващото трамвайно трасе, изпъкналите вертикални криви са проектирани с радиус 2000 м. Всички останали вертикални криви са с радиуси в рамките на допустимите стойности за проектиране на ново трасе. Надлъжните наклони на рамената също са в рамките на допустимите стойности.

## Чертеж

<iframe src="https://drive.google.com/file/d/1r_qDbN3xLNp3nv5wHD0OkEA36DXiElE-/preview" width="100%" height="600"></iframe>

