---
title: Варианти за транспортно решение за трасета на трамваи №1,6 и 7
description: Транспорт, инфраструктура и мобилност
published: true
date: 2023-08-17T08:28:18.106Z
tags: 
editor: markdown
dateCreated: 2023-08-17T08:28:14.637Z
---

През 2017 г. започна разработването на вариантите за цялостно решение на трасетата на трамваи №1, 6 и 7. Бяха разработени 8 варианта и в последните месеци експертният съвет към главния архитект разглеждаше плюсовете и минусите на всеки вариант, като те бяха представени и по време на обществени обсъждания.

Една част от вариантите, които можете да разгледате, са решения, които предлагат едноколовозни трасета на трамвая или намаляват автомобилното движение в подлеза на НДК до една лента. Според експертите тези варианти ще доведат до сериозно затрудняване на трафика, тъй като трамваи №1, 6 и 7 се движат на малки интервали и когато трябва да се изчакват един друг, за да преминат, това ще доведе до голямо забавяне. Това е причината тези варианти да бъдат оценени като неприемливи. Разгледани от експертите бяха и два варианта, предложени от организацията „Спаси София“. Първият е за преместване на трамвайното трасе по бул. „Патриарх Евтимий“. По време на обществените обсъждания живущите по бул. „Патриарх Евтимий“ категорично са възразили срещу този вариант. Според експертите въвеждането на две нови фази на светофара на Петте кьошета ще затрудни съществено преминаването през кръстовището. Другият предложен вариант се оказа технически невъзможен, защото предполага недопустимо голям наклон, за слизане и изкачване на трамваите при тунела на НДК.

Експертният съвет към главния архитект допусна като технически изпълними и предлагащи добри транспортни решения – вариант №3, който запазва старите трасета на трамваи 1, 6 и 7 и вариант, при който се изгражда ново тролейбусно трасе.

Вариантът, който запазва трасетата на линии №1,7 и 6 налага сериозна реконструкция на подлеза на НДК. При нея и трите трамвая влизат в подлеза, като №6 продължава по съществуващото трасе, а за №1 и 7 се пробива тунелната стена с отклонение надясно по бул. „Витоша“ с изходяща рампа. Минусите на този вариант са пешеходните преминавания на различни нива на трамвайните спирки и разделянето на бул. „Витоша“ от рампата. Вариантът е най-скъпият и изграждането му би отнело най-много време. По предварителни оценки цената му е около 22 млн. лв.

Вариантът с ново тролейбусно по бул. „П. Тодоров“, ул. „Бяла Черква“, бул. „Арсеналски“, бул. „Черни връх“, ул. „Фр. Нансен“ осигурява транспортна свързаност на жителите на кв. „Манастирски ливади“, кв. „Гоце Делчев“, кв. „Стрелбище“, кв. „Иван Вазов“ и „Лозенец“ с центъра и с трите лъча на метрото. При този вариант трамвай №6 продължава да се движи, както е в момента, до пазара „Иван Вазов“, а по трасето му по бул. „Арсеналски“ е технически възможно да се движи тролейбусната линия. На трамвайното трасе на бул. „Скобелев“ ще се извърши реконструкция и то ще се измести в средата, като се изгради автомобилно локално платно за обслужване на сградите. По предварителни оценки реализацията на този проект би струвала около 8 млн. лв.

За тези два варианта са възложени проучвания на натоварванията, симулации на трафика на кръстовищата на бул. „България“ и бул. „Черни връх“ и на бул. „Арсеналски“ и бул. „Черни връх“. Търсят се и други решения за пешеходното движение за варианта, който предвижда изграждане на нови трасета и рампа за трамваи №1 и №7 при НДК.

## Вариант 1
<img src="https://drive.google.com/uc?id=1yYH73CiV07o5cojzWGDcMSBfTMRNOHlc">
<img src="https://drive.google.com/uc?id=1wD4nTqHs5edzSpa_KK5Km3EUc2_gn5t2">


## Вариант 2
<img src="https://drive.google.com/uc?id=1WOHViOnVKxZmOmpADoP1UnlAGYUaskNQ">
<img src="https://drive.google.com/uc?id=1h35d3R1SiduwSa9IomqgT0ia_H5WMDvn">


## Вариант 3
<img src="https://drive.google.com/uc?id=1768LdtLBcCAVwglG2Wd-pqqYpYgLtWuE">
<img src="https://drive.google.com/uc?id=1bCbv5CtfkkUn3Cfx5AQb0h0txUD_-BBe">


## Вариант 0
<img src="https://drive.google.com/uc?id=1HEJUzCZcxfNmZNoONs-TN6bW3Exf78hP">
<img src="https://drive.google.com/uc?id=1wPLfYK2lpVtkS0Etmmzag2fMqv4mqogv">



## Вариант СЕ
<img src="https://drive.google.com/uc?id=1Al6l0jC9xsPGeecJQSekKmIj5yIDmue8">
<img src="https://drive.google.com/uc?id=16gNtLJzO79OsG1MjDUoDdGS621S8zzeM">



## Вариант СС
<img src="https://drive.google.com/uc?id=1fXuJnYW1N7Nzxr46ubOuUygSCt6H2zb4">
<img src="https://drive.google.com/uc?id=1L0FNO-2b72-yCXE6uTEItJjk0SnYRYfZ">

