---
title: Преустройство на кръстовище бул. Витоша и ул. Алабин
description: Транспорт, инфраструктура и мобилност
published: true
date: 2023-08-22T12:25:55.369Z
tags: 
editor: markdown
dateCreated: 2023-08-22T12:25:51.262Z
---

## 1. Предмет на настоящата обществена поръчка е:
Преустройство на съоръженията на трамвайния релсов път на кръстовище бул. „Витоша” и ул. „Алабин”

<br><img src="https://drive.google.com/uc?id=1Ta7wAMoh6qVHh30HT7q9czNbTnc5OUuA">

## 2. Описание на предмета на обществената поръчка:
- Изготвяне на работен проект за “Реконструкция на трамваен релсов път и контактна мрежа на кръстовището на бул.”Витоша” и ул.”Алабин” въз основа на приложената ситуация за новото положение на съоръженията и изискванията, приложени в техническата документация. 

- Изпълнение на строително-монтажни работи (СМР) за реконструкция на трамваен релсов път и контактна мрежа на кръстовището на бул. „Витоша” и ул.”Алабин”, в съответствие с одобрен проект, предмет на настоящата поръчка.




# 1. Релсов път
Реконструкцията обхваща цялата площ на кръстовището на бул.”Витоша” и ул.”Алабин” като включва подмяна на 4 броя трамвайни стрелки и 2 броя трамвайни кръстовки, демонтаж на 2 броя трамвайни стрелки и 1 брой кръстовка, демонтаж на четворна кръстовка, единичен коловоз в права и крива – 120 метра. Преасфалтиране на кръстовището и пътните платна.

Конструкцията на релсовия път и съоръженията трябва да бъде проектирана и изпълнена на стоманобетонова плоча и горно покритие от плътен асфалтобетон; 

Предвид сложната конфигурация на съоръженията и организацията на движение на релсовите и нерелсови превозни средства, строително-монтажните работи трябва да се изпълнят поетапно, така че да се избегне цялостно затваряне на кръстовището за движение на двата типа превозни средства.

# 2. Контактна мрежа
Конструктивни характеристики на контактната мрежа Проектираната контактна мрежа е тип „проста компенсирана” и се състои от контактен проводник и носеща мрежа, фиксирани с помощта на гъвкави напречници и обтяжки на съответни стълбове. 
В допълнение на това, контактната мрежа включва изолатори, клеми и електрически връзки. Част от контактната мрежа трябва да се подмени с нови елементи. Използвани са и стенни розетки, които са несигурен елемент.
Демонтираните елементи трябва да бъдат предадени на експлоатационното дружество. Трамвайната линия на кръстовището бул. „Витоша” и ул.”Алабин” е в добро състояние, но поради промяна на маршрутите, преминаващи през кръстовището, се налага изграждане на нови коловози и съответно контактна мрежа за тях. Това налага цялостно преустройство на носещата мрежа и подмяна на контактния проводник.

---

Преустройство на съоръженията на трамвайния релсов път на кръстовище бул. „Витоша” и ул. „Алабин”
Столична община откри процедура за избор на изпълнител за обществена поръчка с предмет: “Преустройство на съоръженията на трамвайния релсов път на кръстовище бул. „Витоша” и ул. „Алабин”.

Процедурата е открита с Решение № СО-РД-09-03-165/16.08.2013 г.

Цена на документацията за участие: 6 лв. с ДДС.

Срок за получаване на документация за участие: 16:00 часа на 20.09.2013 г.

Срок за подаване на оферти: 16:00 часа на 30.09.2013 г.

На настоящата страница се предоставя пълен достъп до ДОКУМЕНТАЦИЯТА ЗА УЧАСТИЕ в откритата процедура:

[Решение № СО-РД-09-03-165/16.08.2013 г. и Обявление за поръчка](https://www.sofia.bg/documents/20121/511819/Reshenie_Obqvlenie_vitosha-Alabin-%28113%29.pdf/468b0c77-5aee-45d9-b893-6c759303027e)
[Документация за участие](https://www.sofia.bg/documents/20121/511819/Dokumentazia_preustr_relsov_pat-%28113%29.doc/7f091e5f-3c90-4dc1-ad5c-15f138273a64)
[Количествени сметки](https://www.sofia.bg/documents/20121/511819/Alabin+KSS-%28113%29.rar/7ffcc12a-a7c4-40ba-b0c6-b3dee9c299d3)
[Ситуация](https://www.sofia.bg/documents/20121/511819/ALABIN_VITOSHA-A3_situazia-%28113%29.pdf/fe521acc-e2fb-4255-8e57-4f5c576e443f)
***

[Въпроси и отговори 1](https://www.sofia.bg/documents/20121/511819/Vaprosi_20.08.13-%28113%29.pdf/960edc32-fbe8-480b-bc18-f9ac1ad2e145)
[Въпроси и отговори 2](https://www.sofia.bg/documents/20121/511819/DOC112233-%28113%29.pdf/ae6d1773-3053-4cf3-8e60-93a27d147d40)

***

Публикувано на 3.2.2014 г.

Отварянето на ценовите оферти на допуснатите участници в откритата процедура за възлагане на обществената поръчка ще бъде на 06.02.2014г., ул. „Париж” № 3, заседателна зала 109, 14:00 часа.