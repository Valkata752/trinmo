---
title: Икономическа рамка на обществения транспорт в София
description: Икономика
published: true
date: 2023-10-03T17:03:55.822Z
tags: 
editor: markdown
dateCreated: 2022-04-25T09:44:17.577Z
---

## **Икономическа рамка**  
на обществения транспорт

Икономическа рамка е водещият документ в системата на ОГТ. Тя представлява годишен план на обществения транспорт в столицата. Той касае всички транспортни оператори извършващи дейности по предоставяне на услугата и обхваща всички аспекти от дейността на обществения градски транспорт на територията на Столична община. Осигурява баланс между приходите и разходите в системата. Балансирането между приходите и разходите за обществения градски транспорт е от изключителна важност за функционирането му. 

Икономическата рамка на обществения транспорт в Столична община е част от договорите за възлагане на обществен превоз на пътници, сключени между Столична община и транспортните оператори. Основа за изготвянето и са постигнатите резултати от дейността по обществен превоз на пътници за предходната отчетна година, прогнозираните разходи за годината на приемане на рамката и прогнозираните приходи от различни източници. Изготвянето на обща Икономическа рамка за цялата система на обществения градски транспорт е обосновано със сложността, динамиката и интегрирания превозен процес на територията на Столична община. Чрез него се гарантира равнопоставеност на всички транспортни оператори при планирането, отчитането, окачествяването и заплащането на експлоатационната им дейност.

Икономическата рамка на обществения транспорт в Столична община обезпечава работата на транспортните оператори изпълняващи обществения превоз. 

Общественият градски транспорт на град София се изпълнява чрез търговски дружества, 100 % общинска собственост, посредством подписани договори за обществен превоз на пътници, сключени между Столична община, транспортните оператори и „Център за градска мобилност“ ЕАД/ ЦГМ/. Транспортните оператори са „Столичен електротранспорт“ ЕАД, „Столичен автотранспорт“ ЕАД и „Метрополитен“ ЕАД. Малка част от автобусните линии са договорени чрез концесия с частни оператори. В изпълнение на тези договори, ЦГМ ЕАД осъществява дейности по реализация на приходите, контрол по редовността на пътниците както и цялостна организация, по управление, контрол, отчитане и окачествяване на пътническите превози по обществения транспорт като интегриран превозен процес, възложени от Столична община. Издаването, зареждането, подмяната и блокирането на превозни документи, както и разплащането на парични средства с транспортните оператори са също дейности извършвана от ЦГМ. Всички тези дейности се изпълняват при спазване на одобрена от Столичен общински съвет/СОС/ икономическа рамка за текущата година.

С икономическата рамка се обезпечава реализацията на транспортната политика на Столична община, която включва:

-   развитие и поддържане на удобен и ефективен градски транспорт;
-   модернизиране на градския транспорт, съгласно европейските екологични стандарти с цел намаляване на вредните емисии и шума в градската среда;
-   стимулиране използването на градски теанспорт
-   насърчаване на пътниците да използват абонаментни карти за пътуване, като по този начин се намали делът на използващите еднократни документи и пътуващите гратис.


##

Ежегодно от страна на ЦГМ се изготвя проект на Икономическа рамка за следващата календарна година, след съгласуване с общинските превозвачи. Изготвянето протича на два етапа: 
1. Прогнозиране на транспортната задача за всеки транспортен оператор за съответната година; 
2. Прогнозиране на текущите приходи и текущите разходи и на текущия бюджетен баланс на обществения градски транспорт за съответната година.

Транспортната задача е основен елемент при подготвянето на първия етап на рамката и съдържа описание на всички маршрутни линии, и планирания пробег на пътни превозни средства по всички маршрути. Планираният маршрутен пробег се остойностява в разходната част на Икономическата рамка за текущата година. Проектът на икономическа рамка трябва да задава параметри, водещи до балансиране на транспортната задача и съответстващи на бюджета на общината. За целта ежегодно до 15 септември администрацията на Столична община определя обхвата на услугата за обществен превоз на пътници и предоставя на операторите план за следващата година. От своя страна дружествата с договор за пряко възлагане са задължени ежегодно преди 15 октомври да изпратят на общината и ЦГМ работен бизнес план за следващата година, който включва прогнозни параметри за приходите и разходите през следващата година. На базата на всички тези данни ЦГМ разработва и предлага проект на икономическа рамка за съответната година.


## Икономически рамки през годините
# Tabs {.tabset}

## 2023
- [:memo: 2023 *Решение № ??? на СОС от 14.09.2023*](/bg/economics-and-society/economic-framework/2023)
{.links-list}

## 2022
- [:memo: 2022 *Решение № 447 на СОС от 23.06.2022*](/bg/economics-and-society/economic-framework/2022)
{.links-list}

## 2021
- [:memo: 2021 *Решение № 241 на СОС от 22.04.2021*](/bg/economics-and-society/economic-framework/2021)
{.links-list}

## 2020
- [:memo: 2020 *Решение № 47 на СОС от 06.02.2020*](/bg/economics-and-society/economic-framework/2020)
{.links-list}

## 2019
- [:memo: 2019 *Решение № 50 на СОС от 31.01.2019*](/bg/economics-and-society/economic-framework/2019)
{.links-list}

## 2018
- [:memo: 2018 *Решение № 9 на СОС от 25.01.2018*](/bg/economics-and-society/economic-framework/2018)
{.links-list}

## 2017
- [:memo: 2017 *Решение № 475 на СОС от 20.07.2017*](/bg/economics-and-society/economic-framework/2017)
{.links-list}

## 2016
- [:memo: 2016 *Решение № 269 на СОС от 14.04.2016*](/bg/economics-and-society/economic-framework/2016)
{.links-list}

## 2015
- [:memo: 2015 *Решение № 383 на СОС от 25.06.2015*](/bg/economics-and-society/economic-framework/2015)
{.links-list}

## 2014
- [:memo: 2014 *Решение № 110 на СОС от 20.02.2014*](/bg/economics-and-society/economic-framework/2014)
{.links-list}

## 2013
- [:memo: 2013 *Решение № 72 на СОС от 14.02.2013*](/bg/economics-and-society/economic-framework/2013)
{.links-list}
