<!--
title: История на трамвайния завод
description: Транспорт, инфраструктура и мобилност
published: true
date: 2023-02-27T20:16:28.160Z
tags: 
editor: ckeditor
dateCreated: 2023-02-27T20:16:24.453Z
-->

<p>История на трамвайния завод</p>
<figure class="image image-style-align-right"><img src="http://www.elektrotransportsf.com/images/stories/zavod/001.jpg" alt="История на завода">
  <figcaption>1928 г. Първи ремонт на трамвайна<br>мотриса тип “Цепелин”</figcaption>
</figure>
<p>В периода om 1901г. до 1916г. В София не e имало отделна самостоятелна работилница и подържането на трамваите, ремонта и обслужването им се състояло само в подмяна на готови резервни части, което е извършвано в самото депо. Машините, с които тогава единственото депо "Мария Луиза" е разполагало, са били: бандажен струг, хидравлична преса, банциг, циркуляр за дърво, хобел-машина, шепинг, три малки бормашини, малък дърводелски струг.</p>
<figure class="image image-style-align-left"><img src="http://www.elektrotransportsf.com/images/stories/zavod/002.jpg" alt="История на завода">
  <figcaption>1928-1930 г. Произведени 12 броя<br>летни ремаркета тип „Кардалев”</figcaption>
</figure>
<p>Постепенно нуждите от по-добра техническа поддръжка и ремонт на подвижния състав нарастват, поради което организирането на самостоятелна работилница става необходимост.</p>
<figure class="image image-style-align-right"><img src="http://www.elektrotransportsf.com/images/stories/zavod/003.jpg" alt="История на завода">
  <figcaption>1928-1930 г. Произведени 10 броя<br>ремаркета серия 651, тип „Лодка”<br>с нисък под</figcaption>
</figure>
<p><br>&nbsp;</p>
<p>През 1927г., когато трамваите минават изцяло под ръководството на Столичната община, е организирана и обзаведена "Главна техническа работилница" на територията на депо "Мария Луиза". За тази цел то е разширено, а към работилницата са създадени специални отделения: инструментално, шлосеро-стругарно, монтьорско, ковашко, бобинажно, бояджийско, тенекеджийско, сарашко, леярно, стрелково и др.</p>
<figure class="image image-style-align-left"><img src="http://www.elektrotransportsf.com/images/stories/zavod/004.jpg" alt="История на завода">
  <figcaption>1933-1935 г. Построяване на депо<br>Красно село – днешното поделение<br>„Трамкар”</figcaption>
</figure>
<p><br>&nbsp;</p>
<p>Тази година&nbsp; -&nbsp;&nbsp; 1927г.,&nbsp; се приема за годината на създаването на предприятието за ремонт, възстановяване и преустройство на трамвайни мотриси и ремаркета.</p>
<figure class="image image-style-align-right"><img src="http://www.elektrotransportsf.com/images/stories/zavod/005.jpg" alt="История на завода">
  <figcaption>1936 г. Произведени първите 6 броя<br>български мотриси</figcaption>
</figure>
<p><br>&nbsp;</p>
<p>През периода от 1927г. до 1931г. в трамвайната работилница са възстановени бракувани ремаркета и са преустроени от зимни в летни 20 броя от тях. През същия период започнал и ремонт на спирачните механизми, в резултат на което се привеждат в изправност всички трамваи.</p>
<figure class="image image-style-align-left"><img src="http://www.elektrotransportsf.com/images/stories/zavod/006.jpg" alt="История на завода">
  <figcaption>1937-1938 г. Произведени 20 броя<br>ремаркета за трамвайна мотриса<br>„Бреда”</figcaption>
</figure>
<p><br>&nbsp;</p>
<p>През 1931г. е доставена и монтирана в леярната към техническата работилница, първата в страната електродъгова пещ за топене на стомана.<br>В края на същата година трамвайното предприятие разполага със солидна за времето си работилница, която е основата за бъдещото развитие на дейността ремонт и производство на трамваи.</p>
<figure class="image image-style-align-right"><img src="http://www.elektrotransportsf.com/images/stories/zavod/007.jpg" alt="История на завода">
  <figcaption>1936 г. Модернизирана трамвайна<br>мотриса тип „Цепелин”</figcaption>
</figure>
<p><br>&nbsp;</p>
<p>За този голям технически подем в развитието на предприятието, и по-специално на техническата работилница, значително допринесъл инж. Кардалев, който е и първият началник на техническата работилница. По негово предложение и под негово ръководство от бракувани шасита на мотриси са направени първите 12 броя ремаркета серия 501-512 - зимни и летни, а в периода 1934 - 1935г. за първи път в работилницата са построени изцяло 12 броя ремаркета, серия № 301-312 само с ръчна спирачка.</p>
<figure class="image image-style-align-left"><img src="http://www.elektrotransportsf.com/images/stories/zavod/008.jpg" alt="История на завода">
  <figcaption>1939-1951 г. Произведени 54 броя<br>трамвайни мотриси и 71 броя<br>трамвайни ремаркета тип „ДТО”</figcaption>
</figure>
<p><br>&nbsp;</p>
<p>През 1936г. се слага началото на българското трамвайно строєне в Главна техническа работилница, с построяването на първите български двуосни трамвайни мотриси с инв. номера от 41 до 46. Те са произведени на основата на шасита от съществуващи трамваи, а двигатели и контролери доставени от Бреда-Ансалдо Марели.</p>
<figure class="image image-style-align-left"><img src="http://www.elektrotransportsf.com/images/stories/zavod/009.jpg" alt="История на завода">
  <figcaption>1951-1960 г. Произведени 20 броя<br>трамвайни мотриси и 24 броя<br>ремаркета тип „Република”</figcaption>
</figure>
<p><br>&nbsp;</p>
<p>През 1937г. - 1938г. са построени 20 броя ремаркета №351 - №370 с ръчна и електрическа спирачка, нитовани шасита и дървена каросерия.<br>През 1939г. - 1940г. са построени изцяло 7 броя нови мотриси с отделни талиги -заварена конструкция, като са използвани вносни контролери и двигатели, те са с ръчна и електрическа спирачка.</p>
<figure class="image image-style-align-left"><img src="http://www.elektrotransportsf.com/images/stories/zavod/010.jpg" alt="История на завода">
  <figcaption>1958-1961 г. Произведени 25 броя<br>трамвайни мотриси и 21 ремаркета<br>тип „Комсомолец”</figcaption>
</figure>
<p><br>&nbsp;</p>
<p>През периода 1941 г. - 1943г. са построени 12 броя ремаркета с ръчна и въздушна спирачка и 2 броя мотриси №32 и №33. Корпусите на електрическите мотори на тези трамваи са отляти и обработени в самата работилница.<br>С увеличаването на подвижния състав се явява нужда от ново депо. Депо "Красно село" става второто трамвайно депо на София. Модерната за времето си светла и просторна сграда с горно осветление (оберлихт) е построена през 1934г.</p>
<figure class="image image-style-align-right"><img src="http://www.elektrotransportsf.com/images/stories/zavod/011.jpg" alt="История на завода">
  <figcaption>1961-1964 г. Произведени първите 54<br>броя български съчленени трамвайни<br>мотриси тип „Космонавт"</figcaption>
</figure>
<p><br>&nbsp;</p>
<p>Тъй като трамвайната работилница в депо "Мария Луиза" доста пострадала от бомбардировките през 1943-1944г., машините били евакуирани във Владая и в депо "Красно село".</p>
<figure class="image image-style-align-left"><img src="http://www.elektrotransportsf.com/images/stories/zavod/012.jpg" alt="История на завода">
  <figcaption>1965-1979 г. Произведени 80 броя<br>трамвайни мотриси тип „София 65”<br>и тип „София 70”</figcaption>
</figure>
<p><br>&nbsp;</p>
<p>След края на войната евакуираните във Владая машини са пренесени и монтирани в помещенията на депо "Красно село", където се преместила Главната техническа работилница. В нея се извършва ремонт и възстановяване на силно повредените от бомбардировките мотриси и ремаркета.</p>
<figure class="image image-style-align-left"><img src="http://www.elektrotransportsf.com/images/stories/zavod/013.jpg" alt="История на завода">
  <figcaption>1975 г. Завод за трамваи „София”</figcaption>
</figure>
<p><br>&nbsp;</p>
<p>След разширение и преустройство, наново оборудваната Главна техническа работилница на Дирекция на трамваите и осветлението (ДТО), възстановява през 1947 г. новото производство на мотриси и ремаркета. Междувременно работилницата е оборудвана с нови машини (стругове, шепинг-машини, щос-машини, фрези, въздушен чук и др.)</p>
<figure class="image image-style-align-left"><img src="http://www.elektrotransportsf.com/images/stories/zavod/014.jpg" alt="История на завода">
  <figcaption>1979-1983 г. и 1984-1986 г. Произведени<br>67 броя съчленени трамвайни мотриси<br>серия Т6М-400 (тип „София 100”)</figcaption>
</figure>
<p><br>&nbsp;</p>
<p>По разработка на инж. Й. Йорданов през 1951г. започва производство на трамвайни мотриси тип "Република" с ръчни и въздушни спирачни системи (кран машинист) като електродвигателите , контролерите, мотор-компресорната група и главният прекъсвач са изработени у нас.</p>
<p>В същата година е построен първият български тролейбус ТБ-51 (по образец на руския МТБ-82).</p>
<figure class="image image-style-align-right"><img src="http://www.elektrotransportsf.com/images/stories/zavod/015.jpg" alt="История на завода">
  <figcaption>1983-1984 г. Произведени 25 броя<br>двойно съчленени трамвайни мотриси<br>серия Т8М-301 (тип „България 1300”)</figcaption>
</figure>
<p><br>&nbsp;</p>
<p>В края на 1951 г. техническата работилница се обособява като самостоятелен завод "6 Септември " за производство и ремонт на трамвайни мотриси, ремаркета и тролейбуси, а също така и производство на каросерии за градски автобуси.</p>
<p>През 1959г. новото производство на трамвайни мотриси и тролейбуси се отделя от завод "6 Септември" и преминава към СП "Градски пътнически транспорт", като се обособява наново "Главна техническа работилница за ремонт и производство на трамваи".</p>
<figure class="image image-style-align-left"><img src="http://www.elektrotransportsf.com/images/stories/zavod/016.jpg" alt="История на завода">
  <figcaption>1984-1987 г. Произведени 60 броя<br>съчленени трамвайни мотриси с<br>групово задвижване за серия Т6М-700</figcaption>
</figure>
<p><br>&nbsp;</p>
<p>В периода 1959 - 1963г. са произведени 15 броя трамвайни мотриси от ново поколение тип "Комсомолец" и 16 броя четириосни ремаркета предназначени за тях. Тези мотриси са с дължина 14 м и са оборудвани с по четири тягови двигатели по 50 квт. По-голямата инсталирана мощност позволява на мотрисите да се изкачват по линии с големи наклони и да се движат със скорост 60 - 65 км/ч.</p>
<figure class="image image-style-align-left"><img src="http://www.elektrotransportsf.com/images/stories/zavod/017.jpg" alt="История на завода">
  <figcaption>1987-1988 г. Произведени 24 броя<br>съчленени трамвайни мотриси с групово<br>задвижване за междурелсие 1435 мм серия<br>Т6МД-1000 и 6 броя съчленени трамвайни<br>мотриси с групово задвижване за<br>междурелсие1435 мм тип С6К с<br>индиректна система за управление</figcaption>
</figure>
<p><br>&nbsp;</p>
<p>При тази серия за първи път у нас се пускат в експлоатация трамвайни мотриси с гумени тампони между бандажите и главините на ходовите колела. Това помага за намаляване на износването на релсовите съоръжения и бандажите и понижаване на шума при движение. Със същата цел специални гумени тампони са поставени и под обресоряващите пружини на талигите.</p>
<figure class="image image-style-align-left"><img src="http://www.elektrotransportsf.com/images/stories/zavod/018.jpg" alt="История на завода">
  <figcaption>1988-1991 г. Произведени 32 броя<br>съчленени трамвайни мотриси с групово<br>задвижване за тип Т6М-700М и 2 броя<br>съчленени трамвайни мотриси с групово<br>задвижване тип Т6К с индиректна<br>система за управление</figcaption>
</figure>
<p><br>&nbsp;</p>
<p>Първият български шестосен съчленен трамвай модел "Космонавт" се произвежда, през 1961г. Особеното в него е, че каросерията е получена от съчленяването на две секции, което значително увеличава обема на мотрисата и създава удобство за пътниците. От тази серия са произведени общо 63 броя.</p>
<figure class="image image-style-align-right"><img src="http://www.elektrotransportsf.com/images/stories/zavod/019.jpg" alt="История на завода">
  <figcaption>1991 г. Произведен 1 брой двойно-<br>съчленена трамвайна мотриса с групово<br>задвижванесерия Т8М-700М</figcaption>
</figure>
<p><br>&nbsp;</p>
<p>С оглед на повишаване на експлоатационните и техническите качества на съчленените трамвайни мотриси през 1964г., се&nbsp;произвежда&nbsp;прототип с инвентарен номер 963 с нови талиги и каросерия "Космонавт". На тази база от 1965г. започва серийното производство на трамвайни мотриси тип "София", серия 801 с дължина 20 м.</p>
<figure class="image image-style-align-left"><img src="http://www.elektrotransportsf.com/images/stories/zavod/020.jpg" alt="История на завода">
  <figcaption>1998-2002 г. Извършена модернизация<br>с удължаване на 39 броя трамвайни<br>мотриси серия Т6М-700М. На 25 от тях<br>е вградена нископодова секция<br>с възможност за монтиране на рампа<br>за инвалиди</figcaption>
</figure>
<p><br>&nbsp;</p>
<p>По-късно върху основата на тази конструкция се произвежда и двойносъчленена осемосна трамвайна мотриса тип "София-70", различаваща се от серия 801 по значителната си дължина - 26 430 мм, и нова конструкция, столчета за пътниците.<br>През 1964г. предприятието се преобразува в Клон 4 - "Производство и ремонт на трамваи и тролейбуси" на СП "Градски транспорт ".<br>През 1969г. е монтирана и пусната в експлоатация нова хидравлична преса за колооси, която заменя използваната до тогава водна преса.<br>В началото на 1976г. предприятието се преименува на Завод за трамваи "София".</p>
<figure class="image image-style-align-right"><img src="http://www.elektrotransportsf.com/images/stories/zavod/021.jpg" alt="История на завода"></figure>
<p><br>&nbsp;</p>
<p>През 80-те години са доставени и монтирани редица специализирани машини и съоръжения за подобряване на качеството и организацията на работа:- Колосен струг тип "Рафамет" - 1984г., -Импрегнационна уредба тип "Хитека", -Металорежещи машини с цифрово-програмно управление. След произведените трамвайни мотриси "София" - 100 и "България 1300", които по принцип не се различават от мотриси "София", освен по каросерията, я "Завод за трамваи София" премина на производство на нов тип трамваи.</p>
<figure class="image image-style-align-left"><img src="http://www.elektrotransportsf.com/images/stories/zavod/022.jpg" alt="История на завода">
  <figcaption>1999 г. реставрира трамвайна мотриса<br>тип „МАН-Сименс-1935 г.”, а през 2000 г.<br>изгради по запазена документация<br>върху автентична ходова част ремарке<br>тип „ДТО – Кардалев 1928 г.”</figcaption>
</figure>
<p><br>&nbsp;</p>
<p>През 1986г. е произведен първият български трамвай с групово задвижване - тип Т6М-700 (инв. №701). През следващата година на базата на тази конструкция е произведен трамвай за междурелсие 1435 мм, тип Т6МД-1000.<br>В началото на 90-те години е преустановено производството на български трамвайни мотриси. Последният български трамвай, е произведен месец май 1991 г. във фирма "ТРАМКАР", kakmo om 1990г. се нарича завода.<br>През 1994г. e произведен в "ТРАМКАР" 1 бр. тролейбус "ТК-130" с електронно контакторно управление, който е- пуснат в редовна експлоатация през 1997г.</p>
<figure class="image image-style-align-right"><img src="http://www.elektrotransportsf.com/images/stories/zavod/023.jpg" alt="История на завода">
  <figcaption>2002 г. Модернизация на трамвайна<br>мотриса за нормално междурелсие:<br>импулсен регулатор; възможност за<br>вграждане на нископодова секция<br>с рампа за инвалиди</figcaption>
</figure>
<p><br>&nbsp;</p>
<figure class="image image-style-align-right"><img src="http://www.elektrotransportsf.com/images/stories/zavod/024.jpg" alt="История на завода"></figure>
<p><br>2002 г. Произведен 1 бр. тролейбус<br>тип „София 2002”</p>
<figure class="image image-style-align-left"><img src="http://www.elektrotransportsf.com/images/stories/zavod/025.jpg" alt="История на завода">
  <figcaption>2005 г. Произведени 2 бр. тролейбуси<br>с частично нисък под тип „Cobra”</figcaption>
</figure>
<p><br>&nbsp;</p>
<p>В периода 1997г. – 2001г. основно направление в дейността на "ТРАМКАР" е модернизация на трамвайния подвижен състав, която се прави на съществуващи трамвайни мотриси от серия Т6М 700М. Модернизацията се изразява в няколко основни направления:</p>
<p>-&nbsp;Увеличаване на надеждността и снижаване на експлоатационните разходи<br>-&nbsp;Нов редуктор<br>-&nbsp;Ново буксово окачване<br>-&nbsp;Подобрена връзка кош-талига и ново цен¬трално ресорно окачване<br>-&nbsp;Усилване на каросерията на новия и ста¬рите кошове с арки<br>-&nbsp;Повишаване безопасността на движение<br>-&nbsp;Спирачки на ниските обороти<br>-&nbsp;Вграждане на статичен преобразувател<br>-&nbsp;Допълнителни пясъчници пред 7-ма колоос<br>-&nbsp;Система за бдителност<br>-&nbsp;Устройство за изключване на допълнителните консуматори при преминаване през автоматични стрелки<br>-&nbsp;Повишаване комфорта на пътуване<br>-&nbsp;Нов дизайн и ефектно външно оцветяване<br>-&nbsp;Нов съвременен интериор<br>-&nbsp;Противохлъзгащо покритие на пода<br>-&nbsp;Нови удобни ергономични седалки<br>-&nbsp;Цветни стъкла на салона<br>-&nbsp;Тръбна арматура с пластмасово покритие<br>&nbsp;&nbsp;Осветление и отопление със значително подобрени характеристики и надеждност<br>-&nbsp;Челна, задна и странични осветени информационни табели<br>- Повишаване комфорта на работното място на водача<br>-&nbsp;Нов функционален ватмански стол<br>-&nbsp;Нов пулт за управление<br>-&nbsp;Отопление и вентилация на кабината с обдухване на челното стъкло</p>
<figure class="image image-style-align-left"><img src="http://www.elektrotransportsf.com/images/stories/zavod/026.jpg" alt="История на завода">
  <figcaption>2007 г. Произведен последният<br>трамвай от серията 900H</figcaption>
</figure>
<p><br>&nbsp;</p>
<p>Освен изброените направления и елементи на модернизация при трамвайните мотриси от серия Т6М - 700М в процеса на въздействие се реализира и удължаване на мотрисата (от двусекционен трамваят става трисекционен), чрез вграждане на нов среден модул. Това повишава превозната способност на трамвая.</p>
<p>С цел запазване на уникални типове стари трамваи и ремаркета&nbsp; ТРАМКАР EАД през 1999 г. реставрира трамвайна мотриса тип "МАН - Сименс - 1935г.", а през 2000 г. изгради по запазена документация върху автентична ходова част ремарке тип "ДТО - КАРДАЛЕВ 1928 г.".</p>
<figure class="image image-style-align-right"><img src="http://www.elektrotransportsf.com/images/stories/zavod/027.jpg" alt="История на завода">
  <figcaption>2008 г. Произведен първият от 18 бр.<br>модернизирани мотриси Т6М-700IT</figcaption>
</figure>
<p><br>&nbsp;</p>
<p>През месец май 2000г. в ТРАМКАР е изработена трамвайна мотриса за двупосочно движение (тип пендел). Приложението ú е при ремонт на релсовия път за обслужване на пътниците по един коловоз (двупосочно).<br>През 2002г. е модернизирана една от трамвайните мотриси за междурелсие 1435мм с вграждане на подобренията от талиги Т-81 в талига Т-86 и електрическо оборудване разработено от фирма „АЛСТОМ” – Чехия.</p>
<figure class="image image-style-align-left"><img src="http://www.elektrotransportsf.com/images/stories/zavod/028.jpg" alt="История на завода">
  <figcaption>2009 г. Модернизирана<br>трамвайна мотриса Т6М-700</figcaption>
</figure>
<p><br>&nbsp;</p>
<p>През 2002г. започва преустройството на автобус тип „Cobra” с висок под в тролейбус.</p>
<p>През 2005г. в фирма „Трамкар” са преустроени два броя автобуси тип „Cobra” с частично нисък под в тролейбуси, като електрическото оборудване е внос от Румъния.<br>Последната модернизирана трамвайна мотриса от серията 900Н е пусната в експлоатация през 2007г.</p>
<p>През 2006г.&nbsp; фирма „Трамкар” сключва договор с Чешката фирма „ИНЕКОН” като подизпълнител за модернизиране на 18 броя трамвайни мотриси от серията Т6М-700 -първият е пуснат е пуснат в експлоатация в началото на 2008г.</p>
<p>В края на 2008г. „Трамкар” сключва договор за основен ремонт и частична модернизация на 9 бр. трамвайни мотриси от тип Т6М-700.</p>
<p>Освен изброените нови изделия в „Трамкар” през всичките цитирани по горе&nbsp; години се извършват ремонти на всички видове трамвайни мотриси, тролейбуси „Икарус”, талиги, колооси, двигатели и производство на 74 бр. електронни спиркови знаци, билетни каси и три броя траурни влакчета с ремаркета.</p>
<p>През ноември 2008г. фирма „Трамкар”ЕАД се влива в „Столичен Електротранспорт”ЕАД и се преобразува в поделение „Трамкар”, като продължава да изпълнява основните си дейности.</p>
