---
title: 60 години градски транспорт
description: Транспорт, инфраструктура и мобилност
published: true
date: 2023-11-23T12:24:10.054Z
tags: 
editor: markdown
dateCreated: 2022-04-30T17:41:23.340Z
---

![60 години градски пътнически транспорт - София, 1901-1961 | Георги Й.  Георгиев | Книга](https://www.musalabooks.bg/image/cache/catalog/1646485711_IMG_9345-500x650.JPG)

# **I. Град София** (кратък исторически очерк)

# **II. 60 години Градски пътнически транспорт** (исторически бележки)

#### стр.31

На 1. I. т. г. се навършиха 60 години от пускането в експлоатация на първия електрически трамвай в нашата столица. София е един от първите градове в Европа, снабден с електрически трамваи и осветление. Преди пускането на електрическите трамваи в София са използувани като превозни средства конски трамваи, които са се движили от Гарата до „Гурковски площад" (сега пл. „Ленин“) и от „Гурковски площад" до Княжево и Горна баня. За съществуването на този вид транспорт в София говори заявлението на софийски граждани, живеещи на „Гурковски площад", до софийския градоначалник, което текстуално предаваме:

> ,,Г-не Градоначалниче,
> 
> Известно Ви е, че омнибусът (трамваите), които ходят за Княжево - Горна баня, ежедневно се установяват на Гурковския площад (,,Кору-чешма"). От конете на колите се е образувало цела конюшна и от миризмите освен дето не може да се стои в дюкяните ни в таз горещина, но даже и не може да се мине оттам.
> 
> Като Ви донасяме горното, честта имаме да Ви помолим, Г-не Градоначалниче, да се разпоредите да им се определи друго место за стоене или пък да им се определи точно часът за тръгване, за да не стоят цел ден на площада.
> 
> гр. София,  3 юли 1886 г.
> 
> С почитание: (следват подписи) *^Ф № 1, оп. № 3, а. е. 1125, Градски архив - София.^* 
> 
> Резолюция: Настоящето прошение на неколцина софийски граждани от Гурковския площад препращам на Софийската градска общинска комисия да определи друго място за стоене на трамвая, защото наистина смрадът от конете е нетърпим. Най-добре би било трамвая да стои при склада за каменните въглища.
> 
> гр. София,  7 юли 1886 г.
> 
> Градоначалник: (п) А. Хранов"

#### стр.32

От горното заявление е видно, че конските трамваи не са се движили по разписание, а според нуждите. Ако е имало пътници от началните спирки, те са ги превозвали, ако ли не те цял ден са бездействували.

**снимка**

Конски трамвай

Историята на софийските електрически трамваи се дели на 3 рязко отличаващи се периода.

**Първи период** - обхваща времето от 1. XII. 1898 г. (когато е било основано Белгийското анонимно дружество „Електрически трамваи“ респективно пускането на първия трамвай в София на 1. І. в София - 1901 г.) до 1916 г.

Отдаването на концесия за снабдяване на столицата с електрически - ток и електрически трамваи има също своя история.

На 24. V. 1897 год. Софийското градско общинско управление решава да отдаде на концесия снабдяването на столицата с електрически ток и електрически трамваи. 

#### стр.33

С обявление № 12 470 от 9. VI. с. г., отпечатано на български и френски език, като се обявява на всеобщо знание" отдаването на концесията, съобщава се на интересуващите се, че срокът за приемане на офертите ще приключи на 10 септември 1897 г., 10 ч. сутринта, когато ще се произведе и търгът.

В търга за доставката на електрическа енергия и за направата и експлоатацията на трамваи вземат участие и се състезават следните наши и чуждестранни фирми:

-   1\. ,,Сименс и сие Халске", акционерно д-во - Берлин - Германия
-   2\. Компания от Франкфурт на Майн - Германия
-   3\. Едуард Дени от Брюксел - Белгия.
-   4\. Компания от Милано - Италия
-   5\. Пол Рашел от Париж - Франция
-   6\. Михайловски и Хайрабедиян - София.
-   7\. Андрей Гергинов - София
-   8\. Йордан Джумалиев - София

Освен горепосочените над 20 други чуждестранни фирми от Англия, Унгария, Румъния, Австрия, Италия, Германия и други страни заявили писмено, че желаят да участвуват в търга и са молили да им бъдат изпратени поемните условия за построяването и експлоатирането на софийските трамваи.

На 10 септември 1897 год. обявеният търг бил проведен.

Два дена след провеждането на търга Софийското градско управле с обявление № 21 508 от 12. IX. с. г. съобщило, че концесията по снабдяването на столицата с електрически ток за осветление и направата и експлоатацията на електрически трамваи се възлага на компанията Сименс и Халске от Берлин - Германия. Съгласно приетите условия компанията получила правото да експлоатира трамваите в продължение на 45 години, а общината се задължила да заплаща на компанията за предвидената годишна консумация на електрически ток до 912 500 киловатчаса по 320 000 лв. ежегодно.

В същото обявление било съобщено на участвуващите В града конкуренти, че който от тях би поискал да намали 5% върху горната сума по доставянето на електрическия ток за осветление или да намали годините за експлоатирането на трамваите, може да заяви за това на тържната комисия най-късно до 20 същия месец, по което време ще се произведе претърг.

На 20 септември 1897 г. се провел втори търг за малонаддаване, в който взели участие почти всички фирми, участвували в първия търг.

При отваряне на офертите тържната комисия, като отхвърлила по формални съображения някои от предложенията поради невнесе ния предварително изискващ се паричен налог и поради непредставени

#### стр. 34

документи за честност и благонадежност и като взела под внимание - най-износни - „приемливи“ - условия за общината, обявила за окончателен концесионер по снабдяването на ст. София с електрически ток и електрически трамваи софийските жители г. Михайловски и Хайрабедиян при следните допълнителни условия:

а) за електрическия ток до 912 500 киловатчаса годишно общината да им заплаща по 91 250 златни лева за 50 години, като първата година да осветяват града безплатно. За всеки киловатчас повече от 912 500 коловатчаса да им се плаща по 10 златни стотинки;

б) да направят електрическите трамваи в столицата и околността й, като прибират за пренасяне на пътници и стоки предвидените в поемните условия цени, а след 50 години да оставят на Софийското общинско управление без всякакво възнаграждение цялата инсталация и подвижния материал.

На 23. IX. 1897 г. след приключване на търга и окончателното възлагане на концесията фирмата „Сименс и сие Халске“ и други от участвувалите въвтория търг предприятия отправят писмен протест до Министерството на вътрешните работи, с който, като протестират срещу несправедливото решение на тържната комисия, молят министъра да възложи на тях направата и експлоатацията на трамваите, тъй като техните условия били по-износни за общината от тези на обявените концесионери.

След завързалата се кратка преписка между Министерството на вътрешните работи и столичната община във връзка с подадените протести кметът на столицата - Дим. Яблънски - C писмо № 25 503 от октомври 1897 г. съобщил на берлинското акционерно д-во „Сименс и сие Халске", както и на другите заинтересовани фирми, текстуално следното: 

> „Господа, имам честта да Ви съобщя, че с протокола си от 25-тий същий месец № 75, статия I, столичният общински съвет постанови:
> 
> Унищожава се търгът за електрическото осветление и електрическите трамваи, станал на 10 септември т. г. и претъргът на 20-ий същий месец, който беше останал върху г. г. Михайловски и Хайрабедиян, и се възлага на Господина Кмета да направи една комисия, която да преработи, измени и допълни поемните условия и така изработени, новите поемни условия да се изпратят на някои електротехнически заведения в странство с молба да дадат мнението си по тях, а подир това тия условия да се внесат в Съвета за одобрение, след което ще се обяви нов търг за същите предприятия."

На 29. X. 1897 г. комисия в състав: Иван Грозев - общински съветник, Дим. Несторов гл. инженер при Министерството на пощите и съобщенията и Ал. Константинов юрисконсулт при столичната община, натоварена от общинското управление да изработи нови поемни условия за отдаване на концесия построяването и експлоатацията на електрическите трамваи в София, предложила като образец на условия по поставения въпрос да се приемат тези от гр. Дрезден, като те бъдат приспособени към местните условия на столица София.

#### стр. 35

На 30. XII. 1897 г. софийската община отдала чрез търг снабдяването на столицата с електрически ток и електрически трамваи на концесионера инж. Шарл Бертолюс от Париж - Франция, - който на 21.VII. 1898 г. сключил надлежния контракт със Софийската община при следните съществени изменения на първоначално предвидените поемни условия:

-   а) вместо трамвайните линии да бъдат широки 1 м и 43 см, да останат само 1 м;
-   б) вместо релсите да тежат 1 м погонен 40 кг да тежат 33 кг;
-   в) вместо всички нововъведения, усъвършенствувания и подобрения в трамваите и осветлението да станат в първите 10 години се предвиждало да станат след изтичането на 15 години;
-   г) вместо 16—18-часово денонощно движение било прието трамваите да се движат 10-12 часа;
-   д) правилниците, които уреждали въпросите по снабдяването на населението с осветление, вместо да бъдат изготвени от общинското управление се приело да бъдат изготвени от концесионера.

Били направени и други изменения на първоначалните поемни условия, които гарантирали интересите на концесионера инж. Шарл Бертолюс. ^(виж стр. 38)^

Преди да започне построяването на предприятието, концесионерът, ползувайки се с връзки в София и страната и поради своите права и задължения по горния договор, продал концесията на 2 дружества срещу 300 000 лева, броени му по 150 000 лева от всяко от тях.

И така осветлението било контрактувано от французкото дружество за електрификация ,,Марсилия", а построяването и експлоатацията на трамваите от Белгийското акционерно дружество „Електрически трамваи София".

Общината се съгласила на тая раздяла с условие, че дружествата ще се водят по общите поемни условия, като административно ги оставяла напълно отделени едно от друго.

Дружеството по снабдяването на столицата с електрически ток ползувало отпуснатата на общината от държавата даром водна сила на р. Искър над с. Панчарево. Освен това построило в София резервна централа с парни двигатели.

*Забележка. През 1908/1909 год. станало прехвърляне на предприятието по осветлението от старото френско дружество ,,Марсилия“ на новообразуваното белгийско анонимно дружество със седалище Брюксел.*

#### стр. 36

Дружеството по построяването и експлоатацията на трамваите построило собствена електрическа централа със стоящи парни машини, с необходимите парни котли и с токоизправители и по този начин било независимо от дружеството на осветлението.

Така експлоатацията на софийските електрически трамваи от 1901 до 1916 год. е поддържана от Белгийското акционерно дружество „Електрически трамваи - София", настанило се в България с активната помощ на тогавашното българско буржоазно правителство.

Този период се характеризира с ненаситния ламтеж на чуждия концесионер, който, след като получил правото да експлоатира трамвайната мрежа на столицата за срок от 40 години, бързал да извлече повече печалби от софийското население, главно от работническата класа, преобладаващ клиент на трамваите, без да полага необходимите грижи зацелесъобразното разширение и подобрение на трамваите и на самото предприятие.

**Втори период** \- обхваща времето от 1916 г. до 9 септември 1944 г. 

През този период трамвайното предприятие се намира в ръцете на Софийската община, ръководена от буржоазнофашистки управници. 

Преминаването на трамвайното предприятие от Белгийското акционерно д-во „Електрически трамваи София“ към Софийската община има също своя история.

По изключителни причини, създадени от Първата световна война, българското правителство (по искане на германското военно командуване) интернирало в провинцията част от ръководния персонал на трамваите и осветлението (белгийци и французи), а друга част екстернирало в Германия. Едновременно с това то наредило Софийската община да осигури трамвайното движение, електрическото осветление и двигателната електрическа сила на държавните, градските и военните пред приятия и учреждения.

На 1 септември 1916 г. в 11.30 часа преди обед софийският градски общински кмет Р.В. Радев издал заповед № 10 209, с която, като констатирал, че на 13. VIII. с. Г. настъпила безредица в трамвайното движение и че Дирекцията на осветлението поради технически причини не могла правилно да снабдява с електрически ток арсенала, болниците обществените учреждения, работилниците и др., разпоредил общината да влезе във владение на двете предприятия - „Трамваите“ и „Ос-ветлението“,

В заседанието си на 29 септември 1916 г. (протокол № 50) общинският съвет избрал из средата си комисия със задача, след като изслуша и вземе мнението на някои вещи лица, да се произнесе по юридическата и фактическата страна по отнемането на двете предприятия.

#### стр. 47

# **III. Техническо развитие и разрастване на предприятието**

## **А. Трамваен парк**

Подвижният трамваен състав при откриването на трамвайното движение на 1 I. 1901 год. се е състоял от 25 мотриси и 10 ремаркета или общо 35 бр. коли.

В началото на 1961 год. подвижният състав е 204 мотриси и 210 ремаркета, или всичко 414 бр. коли.

Първите доставени мотриси са били двуосни, с по два мотора по 18 киловата, с открити платформи, а салонът е бил разделен на две класи - първа и втора, като първата класа е била комфортно обзаведена. Някои от мотрисите обаче са били вече употребявани в Белгия и след ремонт били изпратени в София.

**ГАРАТА ИГНАТИЕВЪ (снимка)**

**Пускането в експлоатация на първия електрически трамвай в София на 1. I. 1901 г.**

#### стр. 48

**Снимка трамвай 2**

**Първият електрически трамвай в движение**

**Снимка**

**Първото ремарке**

#### стр. 49

През 1908 год. са доставени нови 12 бр. мотриси двуосни, също с първа и втора класа, и 6 бр. четириосни мотриси (цепелини), които били с по два мотора от 33 киловата, предназначени за Княжевската линия.

Първите мотриси имали контролери само за движение, но не и за електрическо спиране. За внезапно спиране се употребявал обратно заден ход, което било много несигурно и свързано с неудобства за ватмана. През 1909 год. са доставени първите контролери за електрическо спиране.

През 1914 год. са доставени нови 12 бр. двуосни мотриси и 15 бр. реморкета; с това подвижният състав значително се увеличил и на 1. І. 1916 год. предприятието разполагало с 51 мотриса и 39 реморкета.

**Снимка**

**Четириосна мотриса ,,Цепелин"**

От 1. IX. 1916 год. столичната община отнема от Белгийското д-во експлоатацията на трамваите. Причините за това са освен създадените специални условия по силата на Първата световна война, но и честите повреди на колите, катастрофи и злополуки, дължащи се най-вече на това, че Белгийското дружество не полагало почти никакви грижи за поддръжка на колите в изправност.

Периодът на преговорите по окончателното прехвърляне на предприятието към столичната община продължава до 18. II. 1927 год., на която дата общинската управа окончателно изкупува подвижния състави инструменталния инвентар от дружеството ^(Вж. стр. 44)^

#### стр. 50

**Снимка**

**Мотриса тип 151-162 “Шарлероа”**

През този период не се полагали системни грижи по поддържането и увеличаването на подвижния състав от двете страни, в резултат на което голяма част ОТ колите били спрени от движение и през 1923 год броят на използуваните коли достига до 15 мотриси и 13 реморкета.

През 1924 год. са доставени 8 бр. мотриси двуосни тип „Сименс" с по 2 мотора от 33 киловата. Моторите са съставени от 2 части с плъзгащи лагер по ротора. За разлика от доставените дотогава те са с директно-въздушна спирачка със сгъстен въздух фабрикат „Кнор“, при които сгъстеният въздух се получава от компресор (помпа), поставен на колоосната букса.

През 1928 год са доставени още 15 бр. двуосни мотриси тип „ВВС" с мощност на моторите 33 киловата. Корпусът на моторитр изцяло с ролкови лагери. 

Доставени са още и 10 бр. четириосни мотриси Шарлероа" с два мотора по 49 киловата. И едните, и другите коли са с индиректна действуваща автоматична въздушна спирачка фабрикат ,,Кнор"

Сгъстеният въздух при тези мотриси се получава от мотор-компресора на Мотрисата.

#### стр. 51

**снимка**

**Двуосна мотриса тип “Сименс”**

**снимка**

**Двуосна мотриса тип “BBC”**

Същата година са доставени и 30 бр. Ремаркета тим “Енержи” с ръчна и въздушна спирачка.

#### стр. 52

През 1931 год. са доставени 15 бр. двуосни мотриси тип “МАН” с мотори “АЕГ, мощност 45 киловата, с индиректна въздушна спирачка; те са първите коли с желязна конструкция и отделна тележка.

**снимка**

**Ремарке “Енержи”**

**Снимка**

**Двуосна мотриса тип “MAN”**

#### стр. 53

**Снимка**

**Двуосна мотриса тип “MAN”**

През 1935 год. са доставени 12 бр. двуосни мотриси тип “МАН”, мотриса “Сименс - Берлин, 5 киловата с редуцирано налягане върху въздушната спирачка, също с желязна конструкция. Същата година са доставени и 12 бр. реморкета тип “Юрдинген” с ръчни и въздушни спирачки, кито са първите реморкета с желязна конструкция.

**снимка**

**Ремарке тип “Юрдинген”**

#### стр. 54

През 1938 год. са доставени 20 бр. двуосни мотриси тип “Бреда” с мотори “Ансалдо”, мощност 57 киловата, с ръчно електроспиране и желязна конструкция. 

**снимка**

**Мотриса тип “Бреда”**

**снимка**

**Мотриса “Графинята”**

#### стр. 55

След 1938 год. Доставката на мотриси и реморкета от странство се преустановява поради това, е в трамвайната работилница започва производство на нови мотриси и реморкета, автобусни каруцерии и тролейбуси.

Подробности по строежа на нови трамвайни коли в предприятието са дадени в раздела “Трамвайна работилница” 

**ТАБЛИЦА № 1**  
за подвижния трамваен състав от началото на откриването на трамвайното движение в гр. София до юбилейната 1961 г. по години.

| В началото  <br>на годината | Мотриси бр. | Реморкета бр. | Всичко |
| --- | --- | --- | --- |
| 1901 | 25  | 10  | 35  |
| 1903 | 28  | 16  | 44  |
| 1909 | 43  | 30  | 73  |
| 1916 | 51  | 39  | 90  |
| 1923 | 15  | 13  | 28  |
| 1924 | 36  | 12  | 48  |
| 1928 | 61  | 33  | 94  |
| 1931 | 86  | 64  | 150 |
| 1934 | 84  | 61  | 145 |
| 1935 | 98  | 80  | 178 |
| 1936 | 102 | 79  | 181 |
| 1937 | 106 | 85  | 191 |
| 1940 | 131 | 106 | 237 |
| 1941 | 131 | 109 | 240 |
| 1942 | 131 | 126 | 257 |
| 1944 | 133 | 126 | 259 |
| 1946 | 134 | 128 | 262 |
| 1947 | 133 | 128 | 261 |
| 1948 | 134 | 132 | 266 |
| 1949 | 139 | 146 | 285 |
| 1950 | 147 | 163 | 310 |
| 1951 | 171 | 175 | 346 |
| 1952 | 183 | 180 | 363 |
| 1953 | 183 | 180 | 363 |
| 1954 | 182 | 180 | 362 |
| 1955 | 182 | 180 | 362 |
| 1956 | 173 | 180 | 353 |
| 1957 | 173 | 180 | 353 |
| 1958 | 173 | 180 | 353 |
| 1959 | 176 | 183 | 359 |
| 1960 | 184 | 194 | 378 |
| 1961 | 204 | 210 | 414 |

**ТАБЛИЦА № 2**  
за подвижния състав (мотриси) по типове и години на доставка обща наличност за времето от довоенната 1941 - 1961 г.

| №   |     |     | Наличност в началото на годината |     |     |     |     |     |     |     |     |     |     |     |     |
| --- | --- | --- | --- | --- | --- | --- | --- | --- | --- | --- | --- | --- | --- | --- | --- |
| фабрикат | Тип № | 941 | 943 | 944 | 946 | 948 | 950 | 951 | 952 | 955 | 956 | 959 | 960 | 961 |
| --- | --- | --- | --- | --- | --- | --- | --- | --- | --- | --- | --- | --- | --- | --- | --- |
| 1   | Сименс | 1 - 30 | 30  | 30  | 30  | 30  | 30  | 30  | 30  | 30  | 29  | 27  | 27  | 27  | 27  |
| 2   | ДТО | 31 - 50 | \-  | \-  | 2   | 3   | 4   | 17  | 20  | 20  | 20  | 20  | 20  | 20  | 20  |
| 3   | BBC | 51 - 65 | 15  | 15  | 15  | 15  | 15  | 15  | 15  | 15  | 15  | 15  | 15  | 15  | 15  |
| 4   | МАН - АЕГ | 66 - 80 | 15  | 15  | 15  | 15  | 15  | 15  | 15  | 15  | 15  | 15  | 15  | 15  | 15  |
| 5   | МАН - СИМ. | 81 - 92 | 12  | 12  | 12  | 12  | 12  | 12  | 12  | 12  | 12  | 12  | 12  | 12  | 12  |
| 6   | Шарлероа | 106 - 115 | 10  | 10  | 10  | 10  | 10  | 10  | 10  | 10  | 10  | 10  | 10  | 10  | 10  |
| 7   | Бреда | 121 - 140 | 20  | 20  | 20  | 20  | 20  | 20  | 20  | 20  | 20  | 20  | 20  | 20  | 20  |
| 8   | ДТО | 141 - 147 | 7   | 7   | 7   | 7   | 7   | 7   | 7   | 7   | 7   | 7   | 7   | 7   | 7   |
| 9   | Черни | 151 - 162 | 12  | 12  | 12  | 12  | 12  | 12  | 12  | 8   | 8   | \-  | \-  | \-  | \-  |
| 10  | Целелин | 202 - 205 | 4   | 4   | 4   | 4   | 3   | 3   | 3   | 3   | 3   | 3   | 3   | 3   | 3   |
| 11  | ДТО | 221 - 230 | \-  | \-  | \-  | \-  | \-  | \-  | \-  | 10  | 10  | 10  | 10  | 10  | 10  |
| 12  | Завод “6ти септември” | 231 - 240 | \-  | \-  | \-  | \-  | \-  | \-  | \-  | \-  | \-  | \-  | 3   | 10  | 10  |
| 13  | ДТО | 241 - 246 | 6   | 6   | 6   | 6   | 6   | 6   | 6   | 6   | 6   | 6   | 6   | 6   | 6   |
| 14  | ДТО | 251 - 277 | \-  | \-  | \-  | \-  | \-  | \-  | 21  | 27  | 27  | 27  | 27  | 27  | 27  |
| 15  | Завод “6ти септември” | 101 | \-  | \-  | \-  | \-  | \-  | \-  | \-  | \-  | 1   | 1   | 1   | 1   | 1   |
| 16  | СГТ | 701 | \-  | \-  | \-  | \-  | \-  | \-  | \-  | \-  | \-  | \-  | \-  | \-  | 21  |
|     | Всичко: |     | 131 | 131 | 133 | 134 | 134 | 147 | 171 | 183 | 182 | 173 | 176 | 184 | 204 |
|     | Работни: | 601-613 | 4   | 4   | 4   | 3   | 4   | 4   | 5   | 5   | 6   | 8   | 11  | 13  | 13  |

### стр. 57

**ТАБЛИЦА № 3**  
за подвижния състав (реморкета) по типове и години на доставка и обща наличност

| №   |     |     | Наличност в началото на годината |     |     |     |     |     |     |     |     |     |     |     |     |
| --- | --- | --- | --- | --- | --- | --- | --- | --- | --- | --- | --- | --- | --- | --- | --- |
| фабрикат | Тип № | 941 | 943 | 944 | 946 | 948 | 950 | 951 | 952 | 955 | 956 | 959 | 960 | 961 |
| --- | --- | --- | --- | --- | --- | --- | --- | --- | --- | --- | --- | --- | --- | --- | --- |
| 1   | ДТО | 301-312 | 12  | 12  | 12  | 12  | 12  | 12  | 12  | 12  | 12  | 12  | 12  | 12  | 12  |
| 2   | Юрдинген | 321-332 | 12  | 12  | 12  | 12  | 12  | 12  | 12  | 12  | 12  | 12  | 12  | 12  | 12  |
| 3   | ДТО | 341-346 | 6   | 6   | 6   | 6   | 6   | 6   | 6   | 6   | 6   | 6   | 6   | 6   | 6   |
| 4   | ДТО | 351-370 | 20  | 20  | 20  | 20  | 20  | 20  | 20  | 20  | 20  | 20  | 20  | 20  | 20  |
| 5   | ДТО | 371-380 | 4   | 10  | 10  | 10  | 10  | 10  | 10  | 10  | 10  | 10  | 10  | 10  | 10  |
| 6   | ДТО | 381-392 | \-  | 11  | 11  | 12  | 12  | 12  | 12  | 12  | 12  | 12  | 12  | 12  | 12  |
| 7   | Енерт. | 401-430 | 30  | 30  | 30  | 30  | 30  | 30  | 30  | 30  | 30  | 30  | 30  | 30  | 30  |
| 8   | ДТО | 431-479 | \-  | \-  | \-  | 2   | 6   | 37  | 49  | 49  | 49  | 49  | 49  | 49  | 49  |
| 9   | ДТО | 501-512 | 12  | 12  | 12  | 12  | 12  | 12  | 12  | 11  | 11  | 11  | 11  | 11  | 11  |
| 10  | Летни ДТО | 521-523 | 3   | 3   | 3   | 3   | 3   | 3   | 3   | \-  | \-  | \-  | \-  | \-  | \-  |
| 11  | ДТО | 521-530 | \-  | \-  | \-  | \-  | \-  | \-  | \-  | 10  | 10  | 10  | 10  | 10  | 10  |
| 12  | Завод “6ти септември” | 531-544 | \-  | \-  | \-  | \-  | \-  | \-  | \-  | \-  | \-  | \-  | 3   | 14  | 14  |
| 13  | ДТО | 651-660 | 10  | 10  | 10  | 9   | 9   | 9   | 9   | 8   | 8   | 8   | 8   | 8   | 8   |
| 14  | СГТ |     | \-  | \-  | \-  | \-  | \-  | \-  | \-  | \-  | \-  | \-  | \-  | \-  | 16  |
|     | Всичко: |     | 109 | 126 | 126 | 128 | 132 | 163 | 175 | 180 | 180 | 180 | 183 | 194 | 210 |
|     | Работни: | 611-625 | 15  | 15  | 15  | 15  | 15  | 15  | 15  | 9   | 9   | 9   | 9   | 9   | 9   |

**ТАБЛИЦА № 4**  
за налични подвижен състав (мотриси и ремаркета) по години (петилетки) от довоенната 1941 год. до 1961 год.

| В началото на годината |     |     |     |     |     |
| --- | --- | --- | --- | --- | --- |
| 1941 г. | 1945 г. | 1948 г. възст. период | 1953 г. края на I петилетка | 1958 г. края на II петилетка | 1958 г. края на III петилетка |
| --- | --- | --- | --- | --- | --- |
| 240 | 184 | 266 | 361 | 353 | 414 |

## **Б. Тролейбусен парк**

Въвеждането на тролейбусен градски пътнически транспорт започна през 1941 год. с откриването на 14. II. 1941 г. на първата тролейбусна линия на спирка „Горнобански път“ до Горна баня. Линията била дълга 3350 м и се обслужвала от два тролейбуса с механична част ,,МАН“ и електрическа част „ВВС“. Тролейбусите били поддържани от автобусното депо ,,Красно село" и били гарирани на крайните спирки на линията.

### стр. 58

Така въведеният тролейбусен пътнически транспорт трябвало да преодолява големи трудности. Тези трудности произлизали най-вече от невъзможността да бъдат доставяни поради войната навреме от странство някои необходими съоръжения и материали за поддържане и съответно за увеличение на подвижния парк, електрическите мрежи, ТИС и др.

Експлоатацията на единствената тролейбусна линия, обслужвана от два тролейбуса, продължава до 1947 г., когато тролейбусният пътнически транспорт с бързи темпове се разраства.

През този период били постигнати следните резултати:

**ТАБЛИЦА № 5**

| Година | Брой на  <br>тролейбусите | Работено дни | Изминати км |
| --- | --- | --- | --- |
| 1941 | 2   | 326 | 90515 |
| 1942 | 2   | 318 | 89108 |
| 1943 | 2   | 314 | 84217 |
| 1944 | 2   | 293 | 77440 |
| 1945 | 2   | 224 | 44404 |
| 1946 | 2   | 161 | 32678 |
| 1947 | 4   | 219 | 172018 |

През 1947 год. се уговаря доставката на 10 тролейбуси от СССР, от които два пристигат същата година и се пускат в експлоатация по линия „Горна баня". Останалите осем тролейбуси се получиха в първите месеци на 1948 год.

Годината 1948 е решителна в развитието на тролейбусното движение в столицата. Започва строежът на част от тролейбусния пръстен „Руски паметник" - Сточна гара, по който на 1. V. с. г. се пуснаха в движение доставените от СССР тролейбуси МТБ-82. С това се създаде удобна връзка на кварталите от източната половина на града със Сточна гара, от една страна, и с трамвайна линия № 5 от друга, без да се принуждават пътниците непременно да минават през претоварения площад ,,Ленин“.

С това се даде тласък на по-нататъшното развитие на тролейбусния градски пътнически транспорт в столицата, за което от решаващо значение бе готовността на братския Съветски съюз да достави необходимите тролейбусни коли.

През 1949 г. бе построена втората част на тролейбусния пръстен от Сточна гара до гара Сердика. Тази линия минава покрай Централната

### стр. 59

гара и я свързва както със западната половина на София, така и с източната й част.

В края на 1949 год. на 14. XII. се пусна в експлоатация тролейбусната линия “С” между ,,Орлов мост" и 4-ти километър на Цариградското шосе, с което се създаде удобна транспортна връзка на жителите от кв. Сталин, а също и за работниците от предприятията в същия район.

През 1951 год. бе открита нова тролейбусна линия Подуяне квартал Левски, с което се разреши задачата за задоволяване с удобен превоз жителите от кв. Левски след премахването през 1949 год. на трамвайна линия № 10.

-   През 1951 год. бе построена нова тролейбусна линия Триъгълника с. Илиянци, която обслужва индустриалния квартал Надежда. Тя бе пусната в експлоатация през ноември с. г.
-   През 1952 год. бяха доставени на софийските граждани за ползуване 10 тролейбуса, в резултат на което се подобри културното обслужване на гражданите.
-   През 1953 год. тролейбусният парк се увеличи с още 8 бр.
-   През 1954 год. - с 6 бр. тролейбуси.
-   През 1955 год. - с 10 бр. тролейбуси
-   През 1956 год. - със 7 бр. тролейбуси.
-   През 1957 год. бе продължена тролейбусната линия ,,С" До Народния театър.

От 1. І. 1959 год. бе затворен кръгът на тролейбусната линия „П" чрез построения надлез Сердика.

През септември 1960 год. се въведе нов директен маршрут кв. Сталин - Ректората - Руски паметник".

През същата година тролейбусният парк се увеличи с още 5 бр. Тролейбуси.

По този начин в един сравнително кратък период от 1947 год. До 1960 год. включително бе решена една от основните задачи - разширяване на тролейбусния пътнически превоз.

През този период са постигнати следните резултати:

**ТАБЛИЦА № 6**

| Година | Брой коли по линии |     |     |     |     |     | Коли в движение   <br>средно на ден | Изминати км | Превозени пътници |
| --- | --- | --- | --- | --- | --- | --- | --- | --- | --- |
| П   | И   | Т   | С   | Л   | ХД  |
| --- | --- | --- | --- | --- | --- | --- | --- | --- | --- |
| 1947 | 3   | \-  | 2   | \-  | \-  | \-  | 6   | 302193 | 4699603 |
| 1948 | 8   | \-  | 2   | 2   | \-  | \-  | 12  | 833954 | 11164463 |
| 1949 | 8   | \-  | 2   | 2   | \-  | \-  | 12  | 833954 | 11164463 |
| 1950 | 11  | \-  | 3   | 3   | 3   | \-  | 20  | 1235885 | 16784995 |
| 1951 | 11  | 5   | 3   | 4   | 4   | \-  | 24  | 1346083 | 19884469 |
| 1952 | 11  | 5   | 3   | 4   | 3   | 3   | 29  | 1662276 | 23135716 |
| 1953 | 12  | 7   | 5   | 5   | 3   | 6   | 38  | 2273510 | 34102650 |
| 1954 | 13  | 8   | 4   | 6   | 4   | 9   | 44  | 2658164 | 39856196 |
| 1955 | 16  | 9   | 5   | 7   | 6   | 10  | 53  | 3256404 | 39650104 |
| 1956 | 15  | 10  | 5   | 7   | 8   | 11  | 56  | 3625112 | 40945724 |
| 1967 | 18  | 10  | 5   | 9   | 10  | 13  | 65  | 5245709 | 47130856 |
| 1958 | 17  | 11  | 5   | 11  | 9   | 12  | 65  | 4583164 | 53336784 |
| 1959 | 17  | 12  | 5   | 11  | 9   | 13  | 67  | 4996006 | 59995217 |
| 1960 | 18  | 13  | 2   | 13  | 10  | 13  | 72  | 5739414 | 66783723 |

## В. Автотранспортен парк

### стр. 60

### стр. 61

### стр. 62

### стр. 63

## Г. Главна трамвайна и тролейбусна работилница

### стр. 64

### стр. 65

## Д. Трамвайни депа

## Е. Пътно стопанство

## Ж. Електростопанство

# IV. Икономически и политически борби на трамвайните работници и служители

# V. Управление и контрол на Градски пътнически транспорт - София

# VI. Материално-битово и културно положение на работници и служителите на СО "Градски пътнически  транспорт" - София

# VII. Перспективи за развитието на градския пътнически транспорт към 1980 година